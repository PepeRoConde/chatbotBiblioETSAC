 
  
 UNIVERSIDADE DA CORUÑA  
 
 
 1
REGULAMENTO DO SERVIZO DE PUBLICACIÓNS DA 
UNIVERSIDADE DA CORUÑA 
 
Os vixentes Estatutos da Univ ersidade da Coruña, aprobados 
por Decreto 101/2004, do 13 de maio, da Xunta de Galicia (DOG do 
26 de maio) non recollen nin definen ningún servizo concreto, polo 
que o actual Servizo de Publicacións non ten delimitadas especiais 
características ou obrigas. Porén, no artigo 106 afírmase que “a 
creación e supresión dos serviz os universitarios, así coma a 
aprobación dos seus regulamentos de organización e funcionamento, 
correspóndelle ao consello de gobern o, por proposta do reitor”. No 
mesmo artigo, no terceiro parágraf o, recóllese que “os regulamentos 
de cada servizo deberán establecer  canles para a participación dos 
usuarios”. Finalmente, no cuarto parágrafo, indícase que “en cada 
servizo universitario poderá haber un director responsable da súa 
xestión e funcionamento, que reunirá as características de 
profesionalidade e experiencia necesarias, e será nomeado polo 
reitor”. 
O Regulamento de usos da lingua galega na Universidade da 
Coruña, aprobado na sesión de Conse llo de Goberno de 22 de xullo 
de 2004, desenvolve o compromiso institucional de contribuír na 
tarefa da normalización da lingua galega, recollida asemade en 
diferentes disposicións e normativ as, como os citados Estatutos, o 
Estatuto de Autonomía de Galicia e a Lei de normalización lingüística, 
onde se indica que o galego, como lingua propia de Galicia, é a lingua 
oficial das institucións da Comunidade Autónoma, da súa 
administración, da administración  local e das entidades públicas 
dependentes da Comunidade Autónoma. 
Temos así un marco mínimo regu lamentario para a normativa 
que se presenta. O Servizo de Pu blicacións da Universidade da 
Coruña, como é o caso doutras uni versidades, pode contemplarse 
desde unha dupla perspectiva. Por unha parte, é un servizo máis da 
universidade, suxeito á regulamentación xeral en canto a orzamento, 
administración e réxime de persoal. Por outro lado, o Servizo de 
Publicacións é unha editorial, editorial institucional e de carácter 
público, mais editorial que co nfecciona e distribúe un produto 
comercial, aínda que este teña un valor de uso académico e unha 
finalidade non lucrativa, vinculad a á docencia, á investigación e á 
extensión universitaria. Situad os neste caso, unha editorial 
universitaria procurará sempre o equilibrio entre a máxima calidade 
posible –científica, técnica ou artística- e a viabilidade comercial. 

 
  
 UNIVERSIDADE DA CORUÑA  
 
 
 2
Este regulamento atende todos estes aspectos e inspírase na 
experiencia acumulada desde 1993, an o da fundación do Servizo de 
Publicacións nesta universidade, e igualmente nos regulamentos 
semellantes aprobados por outras universidades. Deberán estudarse 
e aproveitarse asemade as posibilidades das novas tecnoloxías, 
especialmente as ligadas a internet, que facilitan o acceso masivo e 
sen custos engadidos á información, sen perdermos en ningún caso 
os requisitos de calidade. 
 
CAPÍTULO I 
DEFINICIÓN E OBXECTIVOS 
 
Artigo 1 
O Servizo de Publicacións (en adiante SPU) é o órgano encargado da 
edición, da comercialización e do intercambio de publicacións da 
Universidade da Coruña en ca lquera dos formatos, impreso, 
audiovisual, dixital ou en liña. Para  os efectos legais e comerciais é a 
editorial da Universidade. 
 
Artigo 2  
O SPU ten como fin principal o apoio aos labores docentes, 
investigadores e culturais da Univer sidade da Coruña mediante unha 
política editorial de difusión do coñecemento, especialmente do 
xerado na propia institución. 
 
Artigo 3 
Para garantir a calidade, o SPU procurará estratexias destinadas a 
optimizar a xestión ordinaria, a completar e actualizar as 
infraestruturas existentes, a mellorar a calidade dos produtos 
editoriais e a súa promoción, a facer efectiva a formación permanente 
do personal adscrito e a establecer mecanismos de avaliación 
periódica. Sempre que for posible, as publicacións pasarán por 
procedementos de control e avaliación externos. 
 
Artigo 4 
O compromiso institucional da Universidade da Coruña para a 
promoción e a normalización da ling ua galega haberá de reflectirse 
tamén no campo editorial. O galego será a lingua utilizada tanto en 

 
  
 UNIVERSIDADE DA CORUÑA  
 
 
 3
publicacións de carácter instit ucional como divulgativo que se 
destinen ao ámbito lingüístico galego. En calquera caso, o SPU 
poñerá os medios para que o seu emprego sexa preferente. 
 
CAPÍTULO II 
ESTRUTURA E ÓRGANOS 
 
Artigo 5  
O SPU está organizado en tres áreas: o/a director/a, a comisión de 
publicacións e o persoal de administración e servizos. 
 
Artigo 6 
1. O/a director/a será nomeado/a polo reitor. 
2. Son funcións do/a director/a: 
a. Coordinar e dirixir as actividades editoriais. 
b. Convocar a Comisión de Pu blicacións por orde da 
presidencia e, no caso de ausencia desta, presidir as 
súas reunións. 
c. Propoñer á Comisión os criterios editoriais. 
d. Contratar e ordenar as impresións, segundo as 
directrices e os acordos da Comisión. 
e. Solicitar informes externos á Universidade da Coruña 
para a avaliación científica dos orixinais, por pedimento 
da Comisión de Publicacións. 
f. Levar a cabo as edicións de carácter institucional. 
g. Xestionar a política de intercambios, comercialización e 
distribución do fondo editorial. 
h. Elaborar as previsións orzamentarias e 
responsabilizarse da súa execución. 
i. Responsabilizarse do control de calidade do servizo e 
coordinar os procesos de avaliación interna. 
j. Elaborar a memoria anual. 
 

 
  
 UNIVERSIDADE DA CORUÑA  
 
 
 4
Artigo 7 
1. A Comisión de Publicacións estará composta polos seguintes 
membros: 
a. O/a vicerreitor/a responsabl e do servizo, que asumirá 
a súa presidencia. 
b. O/a director/a do servizo. 
c. Cinco doutores/as con contrastada cualificación 
investigadora en representación de cada un dos cinco 
ámbitos científicos: Humanidades, Ciencias 
Experimentais, Ciencias da Saúde, Ensino Técnico, 
Ciencias Sociais e Xurídicas. 
d. Dous representantes dos consellos editoriais das 
revistas e series que edite a Universidade. 
e. Un representante do persoal técnico ou administrativo 
do Servizo, quen asumirá a secretaría da Comisión. 
f. Un representante do estudantado de 3º Ciclo. 
2. Os membros por representación  da Comisión de Publicacións 
elixiraos o Consello de Goberno, re novaranse cada tres anos e serán 
reelixibles unha única vez. 
3. Son funcións da Comisión de Publicacións: 
a. Propoñer as liñas xerais da política editorial. 
b. Programar, iniciar ou supr imir coleccións editoriais, 
revistas ou demais series ou publicacións en xeral, 
agás as de carácter institucional. 
c. Informar positiva ou negativamente os orixinais para a 
súa publicación, despois de coñecer os informes que os 
acompañen ou que, no seu caso, se solicitaren. 
d. Informar e propoñer os acordos de coedición con 
outras institucións, privadas ou públicas. 
e. Aprobar a normativa para a presentación e admisión 
de orixinais. 
f. Establecer a prelación na publicación de orixinais e 
aprobar o calendario que propoña a dirección. 
g. Informar as liñas xerais sobr e deseño gráfico, criterios 
tipográficos, tiradas, prezo de venda e outras 
características técnicas relacionadas coa edición. 

 
  
 UNIVERSIDADE DA CORUÑA  
 
 
 5
h. Propoñer a consideración todos aqueles temas que 
beneficien o funcionamento do Servizo e informar os 
asuntos que lle soliciten os órganos de goberno. 
 
Artigo 8 
1. A Comisión de Publicacións deberá reunirse como mínimo dúas 
veces por ano. Tamén se reunirá a solicitude de, cando menos, un 
terzo dos seus membros ou por proposta da presidencia. 
2. A convocatoria, dirixida pers oalmente a todos os membros da 
Comisión, realizarase por escrito con sete días de antelación e incluirá 
coa orde do día unha relación dos orixinais que se sometan a 
avaliación, que estarán a disposición dos membros para a súa 
consulta previa. 
3. A constitución da Comisión terá lugar en primeira convocatoria coa 
presenza da presidencia, da secretaría, ou persoas en quen deleguen, 
e a metade máis un dos membros. En segunda convocatoria 
abondará coa presenza da presidencia, a secretaría, ou persoas en 
quen deleguen, e un terzo dos seus membros. 
 
CAPÍTULO III 
POLÍTICA EDITORIAL 
 
Artigo 9 
1. O SPU editará: 
a. Publicacións de carácter institucional ou de 
compromiso protocolario , con orzamento propio, 
relacionadas coa Universidade ou co seu contorno. 
b. Coleccións de monografías. 
c. Revistas científicas e series producidas na Universidade 
da Coruña. 
d. Teses de doutoramento, defendidas na Universidade da 
Coruña e aprobadas pola Comisión de Pûblicacións, 
sempre en formato dixital ou en liña. 
e. Manuais e textos de carácter didáctico ou docente que 
realice o profesorado da Un iversidade da Coruña, que 
aparecerán como edicións en liña. Estes textos, que 
deberán axustarse aos plan os de estudo vixentes, 

 
  
 UNIVERSIDADE DA CORUÑA  
 
 
 6
deberán ser avalados polo departamento responsable 
desa docencia. 
f. Actas de congresos que se celebren na Universidade da 
Coruña. O seu financiamento deberá correr por conta 
das persoas organizadoras cando menos no 70 % do 
seu custo total. 
g. Publicacións de interese cultural ou de divulgación 
científica ou artística. 
h. O catálogo do seu fondo editorial. 
Estas publicacións tenderán a agru parse en coleccións ou en series 
temáticas diferenciadas. 
 
Artigo 10 
No caso de series editoriais ou coleccións que dispoñan de orzamento 
propio, estas poderán ter autonomí a para establecer o seu propio 
consello editorial. En todo caso, pa ra o uso do ISBN ou dos logotipos 
e marcas institucionais e para a in clusión das súas publicacións no 
catálogo do SPU, estes conse llos deberán ser aprobados pola 
Comisión de Publicacións e tender án a axustarse nas súas edicións 
aos formatos e aos deseños xerais do SPU. 
 
Artigo 11  
1. As revistas e as publicacións periódicas que se adscriban á 
Universidade da Coruña e sexan parcial ou totalmente orzadas por ela 
terán autonomía editorial para establ eceren os seus contidos e a súa 
liña editorial. Deberán contar, en todo caso, cun director ou cunha 
directora e cun consello de reda cción, onde poderán integrarse 
membros de recoñecido prestixio non pertencentes á Universidade da 
Coruña. A xestión administrativa e económica correrá a cargo do 
SPU, que poderá determinar a súa periodicidade, a tiraxe, o número 
máximo de páxinas, o prezo de venda e o formato editorial. 
2. Para a súa avaliación pola  Comisión de Publicacións, a 
administración do Servizo achegará, xunto cos posibles informes 
académicos, unha estimación do custo aproximado da edición, da 
tiraxe e do prezo de venda. 
 

 
  
 UNIVERSIDADE DA CORUÑA  
 
 
 7
Artigo 12  
O SPU poderá realizar coedicións co n entidades públicas ou privadas 
segundo os acordos aprobados pola Comisión de Publicacións. 
 
Artigo 13  
A Comisión de Publicacións determinará o formato editorial e o 
soporte de lectura en razón das características da publicación. 
 
Artigo 14  
Con independencia dos criterios xerais expostos neste regulamento, a 
Comisión de Publicacións establec erá a normativa particular para a 
presentación de orixinais, tanto de monografías como de actas de 
reunións científicas ou de teses de doutoramento, e para a 
publicación de revistas científicas ou coleccións. 
 
CAPÍTULO IV 
RÉXIME XURIDICO-ECONÓMICO E FINANCIAMENTO 
 
Artigo 15 
Corresponde exclusivamente ao SPU o rexistro legal (depósito legal, 
I.S.B.N., I.S.S.N., etc.) das publicac ións da Universidade da Coruña. 
O Servizo poderá cedelo, no seu ca so, a outras publicacións do seu 
ámbito institucional sempre que conten co informe favorable dun 
centro ou dun departamento, tras o solicitar á dirección do Servizo e 
coa aprobación do Consello de Pu blicacións. O SPU poderá asinar 
acordos de distribución, exclusiva ou non, para a súa incorporación 
no catálogo. 
 
Artigo 16 
Os rendementos derivados da comerc ialización de produtos editoriais 
propios, da explotación dos dereit os de propiedade intelectual ou 
calquera outros procedentes da sú a actividade, incorporaranse aos 
orzamentos da Universidade da Coruña, que procurará revertelos no 
autofinanciamento do Servizo, sempre que a normativa ou os 
órganos de goberno non dispuxeren outra cousa. 
 

 
  
 UNIVERSIDADE DA CORUÑA  
 
 
 8
Artigo 17  
As contribucións de diversos autore s que, de acordo co artigo 8 do 
Real Decreto lexislativo 1/1996, de 12 de abril, polo que se aproba o 
texto refundido da Lei de prop iedade intelectual, teñan a 
consideración de obra colectiva se rán editados polo SPU a nome da 
Universidade da Coruña, á que corresponderán os seus dereitos de 
explotación. 
 
Artigo 18 
O SPU procurará e fomentará o intercambio de publicacións con 
outras universidades e institucións de carácter científico. Os 
exemplares recibidos integraranse na Biblioteca da Universidade. 
 
Artigo 19  
O SPU poderá propoñer ao reitor convenios, acordos ou contratos con 
outras institucións públicas ou privadas. 
 
Artigo 20  
As colaboracións financeiras procedentes do exterior clasificaranse 
nas seguintes modalidades:  
a. Mención simple da axuda, cando se limite a aboar un 
número de exemplares menor do 30%. 
b. Mención de colaboración en contraportada, cando 
supoña entre un 30 e un 50% do custo da edición. 
c. Se a cantidade que se subvenciona alcanza o 50% do 
custo da edición considerarase coedición. 
En calquera caso, a entidade cola boradora poderá recibir un número 
de exemplares equivalente á súa participación nos gastos de edición. 
 
Artigo 21  
Os contratos de edición asinaraos o/a reitor/a ou o/a vicerreitor/a 
correspondente tras a proposta da dirección do SPU e especificarán 
as condicións da edición. 
 

 
  
 UNIVERSIDADE DA CORUÑA  
 
 
 9
Artigo 22 
Para a mellor distribución e comercialización do fondo editorial propio, 
a Universidade da Coruña poderá contratar empresas distribuidoras, 
tanto de ámbito galego como español ou internacional. 
 
DISPOSICIÓN DEROGATORIA 
Quedan derrogadas as normativas e os regulamentos previos sobre o 
Servizo de Publicacións da Universidade da Coruña. 
 
DISPOSICIÓN FINAL 
O presente regulamento entrará en vigor ao día seguinte da súa 
aprobación no Consello de Goberno. 
 