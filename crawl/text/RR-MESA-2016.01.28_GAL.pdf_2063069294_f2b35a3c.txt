DOG Núm. 25 Luns, 8 de febreiro de 2016 Páx. 4320
ISSN1130-9229 Depósito legal C.494-1998 http://www.xunta.es/diario-oficial-galicia
III. OUTRAS DISPOSICIÓNS
UNIVERSIDADE DA CORUÑA
RESOLUCIÓN do 28 de xaneiro de 2016 pola que se establece a composición 
da Mesa de Contratación Permanente desta universidade.
De conformidade co que está previsto no artigo 320 do texto refundido da Lei de contra-
tos do sector público, aprobado polo Real decreto lexislativo 3/2011, do 14 de novembro, 
así como no artigo 21 e seguintes do Real decreto 817/2009, do 8 de maio, polo que se 
desenvolve parcialmente a Lei 30/2007, de contratos do sector público, esta reitoría, no 
exercicio das facultades que lle confire o artigo 36 do Decreto 101/2004, do 13 de maio, 
polo que se aprobaron os estatutos da Universidade da Coruña, modificados polo Decre -
to 194/2007, do 11 de outubro,
RESOLVE:
Primeiro. Designar os membros da Mesa de Contratación da Universidade da Coruña, 
con carácter permanente e en razón dos postos que actualmente desempeñan, que se 
citan a continuación:
1. Presidencia: será exercida pola persoa titular da Vicerreitoría de Economía, Infraes -
truturas e Sustentabilidade.
2. Vogais permanentes:
a) Secretario/a xeral da Universidade.
b) Xefe/a do servizo competente en materia de contratación da Universidade da Coruña.
c) Xefe/a do Servizo de Intervención.
d) Xefe/a do Servizo de Asesoría Xurídica. 
3. Secretaría: será exercida pola persoa titular da Sección de Contratación.
4. Vogais non permanentes: ás reunións da Mesa poderán incorporarse, por iniciativa 
da Presidencia, un membro da unidade directamente relacionada co expediente de que 
CVE-DOG: dllwmeu3-9tu2-9ph4-slc6-g93uk90fees3


DOG Núm. 25 Luns, 8 de febreiro de 2016 Páx. 4321
ISSN1130-9229 Depósito legal C.494-1998 http://www.xunta.es/diario-oficial-galicia
se trate ou especialistas que resulten necesarios en función da complexidade técnica do 
expediente que se vaia tratar na sesión.
Segundo. No caso de vacant e, enfermidade ou ausencia, establécese o seguinte réxi -
me de suplencias para os membros da Mesa de Contratación:
1. Presidencia: a persoa titular da Presidencia será suplida polo titular da vicerreitoría 
que corresponda, de acordo coa orde de prelación establecida no artigo 1 da Resolución 
reitoral do 12 de xaneiro de 2016 pola que se establece a estrutura orgánica dos servizos 
centrais da Universidade da Coruña e as competencias dos seus órganos directivos.
2. Vogais permanentes:
a) Xefe/a do Servizo de Intervención: será suplido/a pola persoa titular da sección ou, na 
súa ausencia, pola dun dos negociados do dito servizo.
b) Xefe/a do Servizo de Asesoría Xurídica: será suplido/a pola persoa titular da sección 
ou, na súa ausencia, pola dun dos negociados do dito servizo.
3. Secretaría: a persoa titular da Secretaría será suplida pola titular do Negociado de 
Contratación ou, na súa ausencia, pola dun dos negociados da Sección de Xestión Eco -
nómica.
Terceiro. Para a válida constitución da Mesa deberán estar presentes a maioría abso -
luta dos seus membros e, en todo caso, o/a presidente, o/a secretario/a e os dous vogais 
que teñan atribuídas as funcións correspondentes ao asesoramento xurídico e ao control 
económico-orzamentario do órgano de contratación.
Cuarto. Terán voz e voto todos os membros da Mesa sinalados no punto primeiro, 
excepto o/a secretario/a da Mesa e os vogais non permanentes, que actuarán con voz e 
sen voto.
Quinto. A Resolución reitoral do 27  de abril de 2012 pola que se establecía a compo -
sición da Mesa de Contratación Permanente da Universidade da Coruña, deixará de ser 
efectiva desde o momento en que produza efectos a presente resolución.
CVE-DOG: dllwmeu3-9tu2-9ph4-slc6-g93uk90fees3


DOG Núm. 25 Luns, 8 de febreiro de 2016 Páx. 4322
ISSN1130-9229 Depósito legal C.494-1998 http://www.xunta.es/diario-oficial-galicia
Sexto. Esta resolución producirá efectos desde o día seguinte ao da súa publicación 
no Diario Oficial de Galicia .
A Coruña, 28 de xaneiro de 2016
Julio Abalde Alonso  
Reitor da Universidade da Coruña
CVE-DOG: dllwmeu3-9tu2-9ph4-slc6-g93uk90fees3
