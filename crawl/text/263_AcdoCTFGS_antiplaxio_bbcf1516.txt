 
 
 
 
 
 
Acordo da Comisión de TFGS  do 06/02/2019 sobre a necesidade de incluír nos informes do 
director/es a información relativa ao resultados do control de plaxio obtidos polo software 
específico: 
 
 
  
 A respecto do contido do Acordo da Xunta de Facultade do 13/05/2015 sobre TFGs 
onde se recomenda que o titor realice, dentro do espazo reservado na aplicación 
informática (Secretaría Virtual), una “declaración sobre a orixinalidade e autoría 
do traballo presentado polo estudante”, e do mandato do artigo 10.3.c) do 
Regulamento de Traballos de Fin de Grao nos títulos da Facultade de Economía e 
Empresa da Universidade da Coruña, qu e establece que no informe motivado do 
director/a ou directores/as dentro do procedemento simplificado figure un “apartado 
referido á orixinalidade do traballo”, a Comisión de TFGs da FEE acordou na súa 
reunión do 06 de febreiro de 2019 o seguinte: 
 
 No re lativo á orixinalidade do TFG que se somete a avaliación –tanto no 
procedemento xeral como no simplificado –, os informes do director/a ou 
directores/as deberán incluír unha referencia clara aos resultados obtidos do control 
de similitudes realizado coas aplicacións específicas para tal cometido  (porcentaxe 
de similitude). 
 
 Corresponderá ao director do TFG formular no seu informe as explicacións e ou 
xustificacións do nivel de similitude detectado pola aplicación, de ser oportuno 
consonte o seu criterio. 
 
 Finalmente, malia que nas reunións informativas sobre o funcionamento do software 
de detección de similitudes se indicou que “los tutores deberían obtener el documento 
que contiene los resultados del control realizado con el software de detección de 
similitudes, para que los alumnos lo incorporen en la documentación en ambos 
procedimientos (ordinario y simplificado)”, a identificación de certos problemas 
operativos para levar a cabo tal actuación aconsella que a comisión de TFG acorde 
non requirir a presen tación do dito documento. Non obstante, o titor deberá poder 
xustificar a información que fai constar no informe do TFG que presente na 
Secretaría Virtual do profesorado, dentro do procedemento xeral e/ou simplificado. 
