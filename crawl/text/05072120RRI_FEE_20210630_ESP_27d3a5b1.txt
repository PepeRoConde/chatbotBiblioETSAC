Facultade de Economía e Empresa 
1 
Texto consolidado do Regulamento de réxime interno da Facultade 
de Economía e Empresa 
(Aprobado polo Consello de Goberno do 30 de xuño de 2021) 
EXPOSICIÓN DE MOTIVOS 
O presente regulamento vén dar cumprimento ao disposto no artigo 13 dos Estatutos da Universidade  da 
Coruña, aprobados polo Decreto 101/2004, do 13 de maio (DOG do 26 de maio), modificados polo  Decreto 
194/2007, do 11 de outubro (DOG do 17 de outubro). 
A regulación d o réxime de funcionamento e organización da Facultade de Economía e Empresa fica  
enmarcada na normativa aplicable á Universidade da Coruña, en concreto na Lei o rgánica 6/2001, do 21 de 
decembro, de universidades, e no devandito Decreto 101/2004, así como  nas leis 39/2015, do 1 de outubro, 
do procedemento administrativo común das administracións públicas e 40/2015, do 1 de outubro, de réxime 
xurídico do sector público,  naqueles aspectos que se recollen na presente  normativa e que son de obrigado 
cumprimento ou que con carácter subsidiario foren de aplicación. 
TÍTULO PRELIMINAR. DO ÁMBITO E DO RÉXIME XURÍDICO DE APLICACIÓN 
Artigo 1. Obxecto do regulamento 
O p resente r egulamento establece e r egula o funcionamento e or ganización d a Facultade d e Economía e 
Empresa. 
Artigo 2. Ámbito de aplicación 
O presente regulamento será de obrigado cumprimento para todos os membros da comunidade universitaria 
da Facultade de Economía e Empresa da Universidade da Coruña. 
Artigo 3. Réxime xurídico 
1. A Facultade de Economía e Empresa rexerase pola Lei orgánica de universidades, polas normas que
emanen dos correspondentes órganos do Estado e da co munidade autónoma de Galicia no exercicio das súas 
respectivas competencias, polos Estatutos da Universidade da Coruña e as súas normas de desenvolvemento
e, finalmente, polo presente regulamento de réxime interno.
2. En defecto do establecido no presente regulamento , aplicaranse as leis 39/2015, do  1 de outubro, do
procedemento administrativo común das administracións públicas e 40/2015, do 1 de outubro, de réxime
xurídico do sector público
Contra as resolucións e os acordos dos órganos unipersoais ou colexiados do centro, poderá presentarse  un 
recurso de alzada no prazo dun mes ante o/a reitor/a, cando se trate  de resolucións do/a decano/a, ou ante 
o C
onsello de Goberno, cando sexan acordos da Xunta de Facultade. A decisión do/a reitor/a, ou no seu caso, 
do Consello de  Goberno, esgotará a vía administrativa e será impugnable  ante a xurisdición contencioso -
administrativa de conformidade coa lei reguladora desta xurisdición.
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 1 de un total de 14 página(s).


Facultade de Economía e Empresa 
 
 
2  
TÍTULO I. NATUREZA E FUNCIÓNS 
Artigo 4. Natureza 
A Facultade de Eco nomía e Empresa é o centro encargado da organización do ensino e dos procesos  
académicos, administrativos e de xestión conducentes á obtención de títulos de carácter oficial e  validez en 
todo o territorio español a ela adscritos. 
Artigo 5. Funcións 
Son funcións da Facultade de Economía e Empresa: 
a. Elaborar a proposta dos plans de estudo do ensino que se imparte nela.  
b. Organizar e supervisar as actividades que se realizan no centro, e a xestión dos servizos, na medida 
en que unhas e outras sexan da súa competencia. 
c. Custodiar as actas de cualificación e os expedientes dos/as estudantes que cursasen ou  cursen 
estudos nela, sen prexuízo do mantemento, por parte da Universidade, de arquivos centralizados. 
d. Expedir as certificacións solicitadas polos/as estudantes do centro. 
e. Administrar a asignación orzamentaria do centro e controlar os seus propios servizos e 
equipamentos. 
f. Promover actividades culturais e de extensión universitaria. 
g. Participar nos procesos de avaliación da calidade. 
h. Informar ao Consello de Goberno, xunto cos departamentos correspondentes, para a posible  
aprobación por parte deste de plans de estudo conxuntos con outras universidades, nacionais ou 
estranxeiras. 
i. Propor a sinatura de contratos e convenios nos termos da lexislación vixente. 
j. Calquera outra que lle atribúan as disposicións legais vixentes.  
TÍTULO II. DA ORGANIZACIÓN DA FACULTADE 
CAPÍTULO I. DA ESTRUTURA DA FACULTADE 
Artigo 6. Persoal adscrito á Facultade de Economía e Empresa 
Son membros da Facultade de Economía e Empresa o persoal docente e investigador e de  administración e 
servizos adscritos a ela, así como os/as estudantes matriculados/as nalgunha das  titulacións oficiais 
impartidas polo centro. 
CAPÍTULO II. DO GOBERNO DA FACULTADE 
Artigo 7. Órganos de goberno da Facultade 
Para o goberno, representación e administración da Facultade de Economía e Empresa, establécense  os 
seguintes órganos: 
a. Colexiados: Xunta de Facultade, Comisión Permanente da Xunta de Facultade, c omisións de  
traballo. 
b. Unipersoais: decano/a da facultade, vicedecanos/as da facultade e secretario/a da facultade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 2 de un total de 14 página(s).


Facultade de Economía e Empresa 
 
 
3  
SECCIÓN PRIMEIRA. DOS ÓRGANOS COLEXIADOS 
SUBSECCIÓN PRIMEIRA. DA XUNTA DE FACULTADE 
Artigo 8. Composición da Xunta de Facultade 
1. A Xunta de Facultade estará constituída por: 
a. O/a decano/a, que a convocará e presidirá. 
b. Os/as vicedecanos/as e o/a secretario/a da facultade, que o será tamén da xunta.  
c. Todos os/as profesores/as con vinculación permanente á Universidade, co límite do 51 por cento 
do número total de membros da xunta. Unha representación do resto de profesorado que imparta 
docencia maioritaria no centro e do persoal investigador e en formación que colabore na docencia 
nunha proporción do 12%, sempre que sexa posible. 
d. Unha representación do estudantado nunha proporción do 28%. 
e. Unha representación do persoal de administración e servizos nunha proporción do 9% . 
2. O profesorado que imparta docencia en mái s dun centro só poderá ser membro da xunta daquel  centro 
en que desenvolva maioritariamente a súa docencia. 
3. As persoas representantes na Xunta de Facultade serán elixidas para un período de dous anos.  
Artigo 9. Competencias da Xunta de Facultade 
Como órgano colexiado de goberno do centro, á Xunta de Facultade correspóndelle:  
a. Elixir o/a decano/a e, se for o caso, revogalo/a. 
b. Supervisar a xestión dos diferentes órganos de goberno e administración do centro.  
c. Informar sobre a implantación de novas titulacións e estudos.  
d. Elaborar e aprobar as propostas de plans de estudos das titulacións que se impartan no centro. 
e. Formular anualmente, antes do comezo do curso académico, o plan docente do centro  
coordinadamente cos departamentos adscritos ao centro. 
f. Organizar, supervisar e informar sobre as actividades docentes para a obtención dos títulos  
académicos do  seu ámbito de competencia, e coordinar e supervisar o desenvolvemento  dos 
contidos mínimos das  materias impartidas neles polos departamentos, de acordo cos plans de 
estudo e cos obxectivos establecidos para cada titulación. 
g. Programar os servizos e equipamentos do centro e mais supervisar a súa xestión.  
h. Acordar a distribución dos créditos concedidos ao centro e controlar a súa aplicación.  
i. Elaborar o regulamento de réxime interno do centro e propor a súa aprobación ao Consello de  
Goberno. 
j. Organizar actividades de formación permanente e de extensión universitaria.  
k. Ser informada dos acordos adoptados pola Comisión P ermanente da Xunta de Facultade en  
competencias delegadas pola propia Xunta. 
l. Calquera outra que lle atribúan as disposicións legais vixentes.  
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 3 de un total de 14 página(s).


Facultade de Economía e Empresa 
 
 
4  
Artigo 10. Funcionamento da Xunta de Facultade 
1. A Xunta de Facultade reunirase en sesión ordinaria cantas veces sexa necesario e, polo menos, dúas veces 
ao ano, e en sesión extraordinaria sempre que o/a decano/a a convoque por propia iniciativa ou por solicitude 
da cuarta parte dos seus membros, en cuxo caso se realizará nos trinta días  seguintes ao da recepción da 
solicitude. 
2. A orde do día das sesións será fixada polo/a decano/a tendo en conta, se for o caso, que calquera  dos 
membros da Xunta de Facultade poderá solicitar a inclusión dun punto na orde do día, sempre  que conte co 
aval de polo menos dous membros máis da Xunta de Facultade. En tal caso, este punto incluirase na primeira 
sesión que se convoque, sempre que se solicitase cunha antelación  mínima de dous días  antes da 
convocatoria. 
3. A convocatoria será efectuada polo/a secretario/a da facultade por orde do/a decano/a ou de quen  
legalmente o/a substitúa. Esta convocatoria incluirá a data, hora e lugar de realización da sesión, así  como a 
orde do día. De figurar unha segunda convocatoria , esta realizarase ao menos media hora máis  tarde. As 
citacións da convocatoria cursaraas o/a secretario/a, coa antelación suficiente para que  todos os membros a 
reciban dous días hábiles antes da realización da sesión, acompañada dunha orde do día explícita, isto é, sen 
referencias xenéricas. As citacións levaranse a cabo mediante soporte informático,  por correo electrónico ás 
contas que teñen da UDC.  
4. Cando a natureza dos asuntos que se foren tratar así o requira, a xuízo do/a decano/a, poderanse convocar 
ás sesións do pleno ou, se for o caso, ás dalgunha comisión as persoas que se estime necesario, con voz mais 
sen voto. 
5. As sesións extraordinarias da Xunta de Facultade están sometidas aos mesmos requirimentos que  as 
ordinarias, coa excepción de que a súa convocatoria pode facerse  con só un día hábil de antelación e para o 
tratamento de puntos de inaprazable consideración. Non se incluirán na orde do  día os puntos relativos á 
aprobación de actas, informes ou a rolda aberta de intervencións. 
Artigo 11. Constitución 
Para a válida constitución da Xunta de Facultade e para os efectos da realización das sesións, deliberacións e 
toma de acordos, requirirase a presenza do/a decano/a e do/a secretario/a ou, se for  o caso, de quen os/as 
substitúa e da metade, polo menos, dos seus membros. 
A Xunta de Facultade poderase constituír validamente en segunda convocatoria cos presentes e, en  todo 
caso, do/a decano/a e o/a secretario/a ou, se for o caso, quen os/as substitúan. 
Artigo 12. Asistencia e desenvolvemento das sesións 
1. A asistencia ás sesións da Xunta de Facultade e demais órganos colexiados seus é un dereito e un deber 
dos membros que os integran. 
2. A condición de membro dos órganos colexiados do centro é persoal e non delegable, agás nos  casos 
expresamente previstos neste regulamento. 
3. Calquera ausencia poderase xustificar por correo electrónico con anterioridade á sesión en que se produza 
ante o/a secretario/a de facultade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 4 de un total de 14 página(s).


Facultade de Economía e Empresa 
 
 
5  
4. Ás sesións dos órganos colexiados poderán asistir os seus respectivos membros, as persoas  recollidas no 
artigo 10, apartado 4, e aqueles membros da comunidade universitaria que, tras solicitalo, sexan autorizadas 
polo/a decano/a. 
5. Non poderá ser obxecto de deliberación ou acordo ningún asunto que non figure incluído na orde  do día, 
agás que estean presentes todos os membros do órgano colexiado e  sexa declarada a urxencia do asunto 
mediante o voto favorable da maioría. 
Artigo 13. Votacións e adopción de acordos 
1. As votacións poderanse realizar por asentimento por proposta do/a decano/a da facultade, a man alzada, 
pública por chamamento ou secreta. O/a de cano/a da facultade decidirá a utilización  dunha ou doutra 
modalidade. Porén, a votación secreta deberá ser utilizada cando o acordo que se deba adoptar tiver carácter 
persoal ou cando así o soliciten tres membros presentes na Xunta  de Facultade. Considéranse adoptados os 
acordos por asentimento cando as propostas sometidas á Xunta non suscitaren oposición de ningún membro 
desta e non fose requirida outra forma de votación por parte de ningún membro. 
2. A Xunta adoptará os seus acordos por maioría de votos afirmativos fronte aos negativos, sen ter en conta 
as abstencións, agás naqueles supostos en que se esixa, legal ou regulamentariamente,  maioría absoluta ou 
cualificada. 
3. En caso de empate nos resultados dunha votación, o/a decano/a decidirá co seu voto de calidade. 
4. Non poderán someterse a votación aquelas cuestións que non estiveren especificadas nos puntos da orde 
do día e en relación directa con eles. Tampouco poderán tomarse acordos dentro dos apartados  da orde do 
día correspondentes a informes e á rolda aberta de intervencións. 
5. Iniciada unha votación, esta deberá continuar ata o seu remate. 
Artigo 14. Actas 
1. De cada sesión da Xunta de Facultade que teña lugar, o/a secretario/a redactará a acta, que especificará 
necesariamente a relación de asistentes e ausentes que achegasen a xustificación, a  orde do día da reunión, 
as circunstancias do lugar e tempo en que se realizou, os puntos principais  das deliberacións, así como o 
contido dos acordos e o xeito en que estes se adoptaron. 
2. Na acta figura rá, após solicitude dos respectivos membros da Xunta de Facultade, o voto contrario  ao 
acordo adoptado, a súa abstención e os motivos que a xustifiquen ou o sentido do seu voto  favorable. Así 
mesmo, calquera membro ten dereito a solicitar a transcrición ín tegra da súa  intervención ou proposta, 
sempre que achegue no acto ou no prazo que sinale o/a decano/a, o texto que se corresponda fielmente coa 
súa intervención, o cal se fará constar na acta ou se unirá copia a ela. 
3. Os membros que discrepen do acordo maioritario poderán formular voto particular por escrito  no prazo 
de dous días hábiles, que se incorporará ao texto aprobado 
4. Cando os membros do órgano votaren en contra ou se abstiveren, quedarán exentos da responsabilidade 
que, se for o caso, puidese derivarse dos acordos. 
5. As actas aprobaranse na mesma ou na seguinte sesión, mais  o/a secretario/a poderá emitir unha 
certificación sobre os acordos específicos que se adoptasen, sen prexuízo da ulterior aprobación da acta. Nas 
certificacións de acordos emitidos con anterioridade á aprobación da acta  farase constar expresamente tal  
circunstancia. 
6. Un resumo dos acordos estará accesible na páxina web da facultade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 5 de un total de 14 página(s).


Facultade de Economía e Empresa 
 
 
6  
SUBSECCIÓN SEGUNDA. DA COMISIÓN PERMANENTE 
Artigo 15. Comisión Permanente de Xunta de Facultade 
1. A composición da Comisión Permanente será a seguinte: 
a. O/a decano/a, que a convocará e presidirá. 
b. O/a secretario/a da facultade, que o/a será tamén da Permanente. 
c. Os/as vicedecanos/as. 
d. Os/as directores/as dos departamentos con sede no centro ou persoa en quen deleguen.  
e. Cinco representantes do PDI membro da Xunta de Facultade, dos cales dous pertencerán ao  
Departamento de Economía, dous ao de Empresa e un ao resto dos departamentos ; todos 
elixidos/as entre o conxunto de membros do PDI na Xunta de Facultade. 
f. Cinco alumnos/as, elixidos/as entre os/as representantes do alumnado.  
g. Un membro do PAS, elixido/a entre os/as representantes do PAS.  
2. Os acordos que adopte a Comisión Permanente r elativos a competencias delegadas pola Xunta  de 
Facultade serán comunicados a esta na primeira sesión ordinaria que se realice.  
3. No seu funcionamento rexerase polas normas recollidas nos artigos 10 a 14 do presente regulamento, de 
aplicación para o funcionamento das xuntas de facultade. 
4. Para a súa renovación seguiranse os mesmos criterios que establece o artigo 8.3 do presente regulamento 
e polo disposto para as xuntas de facultade no Regulamento de réxime electoral. 
5. Son atribucións da Comisión Permanente: 
a. Colaborar co/a decano/a na dirección e goberno da facultade. 
b. Estudar e decidir sobre os asuntos de trámite e os que expresamente lle sexan asignados, ben  
polo pleno da Xunta, ben polo/a decano/a. 
c. Estudar e decidir, ou no seu caso remitir  ao pleno, os temas que lle sexan presentados polas  
comisións de traballo. 
d. Establecer as necesidades de investimento do centro (obras, instalacións, equipamento etc.).  
e. Estudar e decidir a execución anual do orzamento asignado á facultade. 
f. Elaborar e aprobar, nos tres primeiros meses do ano, a memoria económica anual e nos últimos 
tres meses do ano, a memoria de actividades do curso académico, para a súa presentación á Xunta 
de Facultade.  
g. Establecer os criterios que regulen o uso dos bens comúns e espazos físicos. 
h. Informar e controlar os servizos existentes no centro, agás o Servizo de Biblioteca.  
i. Informar sobre temas relativos á seguridade e saúde das persoas. 
j. Desenvolver e coordinar as actividades culturais e de extensión universitaria do centro.  
k. Executar as funcións expresamente delegadas polo pleno da Xunta de Facultade. 
l. Todas aquelas outras que estableza a Xunta de Facultade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 6 de un total de 14 página(s).


Facultade de Economía e Empresa 
 
 
7  
SUBSECCIÓN TERCEIRA. DAS COMISIÓNS DA XUNTA DE FACULTADE 
Artigo 16.Comisións da Xunta de Facultade 
1. A Xunta de Facultade, para efectos do seu mellor funcionamento ou actuación, poderá constituír  
comisións con carácter de apoio ou asesoramento que non terán capacidade decisoria, e que deberán remitir 
todas as propostas que se adoptaren á Xunta de Facultade, á Comisión Permanente ou ao/á decano/a, se for 
o caso, que decidirán en última instancia. 
2. As comisións estarán compostas polo/a decano/a, ou persoa en quen delegue, o/a secretario/a da  
facultade que actuará como secretario/a destas e polos membros da Xunta de Facultade  designados por ela 
mesma. A súa renovación levarase a cabo cando se realice o cambio de  representantes na devandita xunta.  
Para a súa renovación seguiranse os mesmos criterios que  establece o artigo 8.3 do presente regulamento e 
polo disposto para as xuntas de facultade no Regulamento de réxime electoral. En calquera caso, as persoas 
designadas pola Xunta de Facultade  para participar nunha comisión non poderán ser membros dela máis de 
catro anos consecutivos. 
3. Pola natureza dos asuntos que se traten nas comisións da Xunta de Facultade, o decanato poderá convidar 
persoas que non sexan membros das ditas comisións para achegaren maior información e contribuír a que se 
adopten decisións con maior nivel de coñecemento. 
4. A Xunta de Facultade asignará as funcións que corresponden a cada comisión.  
5. Para o seu funcionamento e adopción de acordos rexeranse polas normas establecidas para a Comisión 
Permanente no presente regulamento. 
6. Sen prexuízo do anterior constitúense as seguintes comisións: 
a. Comisión Académico-Docente 
b. Comisión de Garantía de Calidade 
c. Comisión de Normalización Lingüística 
d. Comisión de Biblioteca. 
e. Comisión de Traballos de Fin de Grao 
Artigo 17. Comisión Académico-Docente 
1. Formarán parte da Comisión Académico-Docente: 
a. O/a decano/a, ou persoa en quen delegue.  
b. O/a secretario/a da facultade, que actuará como secretario da comisión.  
c. O/a vicedecano/a con responsabilidades en organización académica.  
d. O/a vicedecano/a con responsabilidades en intercambios e mobilidade.  
e. O/a vicedecano/a con responsabilidades en prácticas externas. 
f. O/a administrador/a do centro.  
g. Os/as coordinadores/as das titulacións do centro adaptadas ao EEES.  
h. Cinco representantes do PDI membro s da Xunta de Facultade, dos cales dous pertencerán ao 
Departamento de Economía, dous ao de Empresa e un ao resto dos departamentos ; todos 
elixidos/as entre o conxunto de membros do PDI na Xunta de Facultade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 7 de un total de 14 página(s).


Facultade de Economía e Empresa 
 
 
8  
i. Cinco representantes dos estudantes, membros da Xunta de Facultade.  
j. Un/ha representante do PAS na Xunta de Facultade. 
2. Será competente sobre as seguintes materias: 
a. Planificación e desenvolvemento da actividade docente, cumprimento do profesorado, 
organización de espazos físicos, calendarios, exames e outras cuestións relacionadas coas 
devanditas actividades. 
b. Estudar e recomendar as validacións de materias solicitadas polos/as estudantes.  
c. Estudar e recomendar o recoñecemento e transferencia de créditos do EEES solicitados polos/as 
estudantes. 
d. Estudar e informar o recoñecemento de créditos de libre configuración solicitados.  
e. Estudar e recomendar o cadro de adaptacións. 
f. Recomendar o cadro de equivalencias ERASMUS e SICUE. 
g. Organizar, coordinar e supervisar as prácticas en empresas e institucións externas co obxecto de 
garantir a calidade na formación do estudantado. 
h. Contribuír á ampliación e fomento dos convenios de cooperación que impliquen a mobilidade 
académica dos/as estudantes do centro. 
i. Fomentar as actividades formativas, docentes e investigadoras do persoal docente da facultade 
noutras institucións educativas e investigadoras internacionais. 
j. Aumentar a proxección externa das titulacións da facultade. 
k. Propoñer cada ano académico os membros dos tribunais dos traballos de fin de mestrado.  
l. Propoñer os/as coordinadores/as das titulacións. 
m. Organizar e desenvolver, nos mestrados universitarios, o ensino que non estea encargado á  área 
ou áreas de coñecemento dun departamento. 
n. Velar pola coherencia da planificación e organización dos plans de estudo.  
o. Establecer criterios e procedementos para resolver incidencias docentes.  
p. Establecer os mecanismos para que os programas/guías das materias, sexan públicos e accesibles 
para os/as estudantes. 
q. Establecer no seu seo a composición do órgano de admisión para os/as alumnos dos mestrados 
propostos pola Xunta de Facultade. 
r. Todas aquelas outras que estableza a Xunta de Facultade. 
Artigo 18. Comisión de Garantía de Calidade 
1. Formarán parte da Comisión de Garantía de Calidade: 
a. Presidencia: o/a decano/a. 
b. Vicepresidencia: o/a vicedecano/a responsable de Calidade. 
c. Secretario/a: o/a secretario/a académico do centro, que actuará como secretario/a da Comisión. 
d. Coordinadores/as dos títulos oficiais de  grao e mestrado  e o/a coordinador/a do Plan de a cción 
titorial (PAT). 
e. Administrador/a ou persoa da administración ou da Unidade de Xestión Académica Integrada 
responsable da xestión administrativa das titulacións do centro en quen delegue. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 8 de un total de 14 página(s).


Facultade de Economía e Empresa 
 
 
9  
f. Cinco representantes do PDI membro s da Xunta de Facultade, dos cales dous pertencerán ao 
Departamento de Economía, dous ao de Empresa e un ao resto dos departamentos ; todos 
elixidos/as entre o conxunto de membros do PDI na Xunta de Facultade. 
g. Dous representantes dos estudantes (un deles, se é posible, de t erceiro ciclo), designados pola 
Xunta de Facultade. 
h. Un representante do PAS do centro, designado pola Xunta de Facultade.  
i. Un técnico da Unidade Técnica de Calidade, con voz e sen voto. 
j. Convidados permanentes: O presidente desta comisión poderá remitir un convite de carácter 
permanente a persoas que non pertenzan á comunidade universitaria e que figuren dentro das 
institucións ou empresas que forman parte  dos grupos de interese da Facultade de Economía e 
Empresa. Estes convidados poderán actuar con voz, mais sen voto nas reunións da comisión.  
2. Será competente sobre as seguintes materias: 
a. Verificar a planificación do SGIC (Sistema de Garantía Interno de Calidade) do centro, de  modo 
que se asegure o cumprimento dos requisitos xerais do MSGIC (Manual de Garantía  Interno de 
Calidade), da política e os obxectivos da calidade e dos requisitos recollidos  nas guías de 
verificación e certificación correspondentes. 
b. Recibir información do/a decano/a sobre a política e os obxectivos xerais da calidade do  centro e 
difundir esta información polo resto do centro. 
c. Recibir e, no seu caso, coordinar a formulación dos obxectivos anuais do centro e realizar o  
seguimento da súa execución. 
d. Realizar o seguimento da eficacia dos procesos a través dos indicadores asociados a estes.  
e. Recibir información da dirección sobre os proxectos de modificación do organigrama e fixar unha 
posición ante estes. 
f. Controlar a execución das accións correctivas e/ou preventivas, das actuacións derivadas da  
revisión do sistema, das accións de resposta ás suxestións, queixas e reclamacións e, en xeral,  de 
calquera proxecto ou proceso que non teña asignado especificamente un responsable para  o seu 
seguimento. 
g. Estudar e, no seu caso, aprobar a implantación das propostas de mellora do SGIC suxeridas  polos 
restantes membros do centro. 
h. Decidir a periodicidade e a duración, dentro do seu ámbito de competencia, das campañas de  
recollida de enquisas de medida da satisfacción dos grupos de interese.  
i. Recibir información dos resultados das enquisas de satisfacción e propor criterios para a 
consideración das propostas de mellora que se poidan derivar deses resultados.  
j. Todas aquelas outras que estableza a Xunta de Facultade. 
Artigo 19. Comisión de Normalización Lingüística 
1. Formarán parte da Comisión de Normalización Lingüística: 
a. O/a decano/a, ou persoa en quen delegue. 
b. O/a secretario/a da facultade, que actuará como secretario/a da comisión.  
c. Cinco representantes do PDI membro s da Xunta de Facultade, dos cales dous pertencerán ao 
Departamento de Economía, dous ao de Empresa e un ao resto dos departamentos ; todos 
elixidos/as entre o conxunto de membros do PDI na Xunta de Facultade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 9 de un total de 14 página(s).


Facultade de Economía e Empresa 
 
 
10  
d. Un/ha representante do PAS na Xunta de Facultade. 
e. Dous/dúas representantes dos estudantes na Xunta de Facultade.  
2. Será competente sobre as seguintes materias: 
a. Coñecer e informar sobre os usos da lingua galega na facultade. 
b. Propor accións encamiñadas a aumentar o uso do galego tanto na facultade como na Universidade 
da Coruña. 
c. Vehicular as propostas sobre normalización lingüística que xurda n no ámbito da facultade. 
d. Difundir as actividades que promova o Servizo de Normalización Lingüística da UDC. 
e. Todas aquelas outras que estableza a Xunta de Facultade. 
Artigo 20. Comisión de Biblioteca 
1. Formarán parte da Comisión de Biblioteca: 
a. O/a decano/a ou persoa en quen delegue. 
b. O/a secretario/a da facultade, que actuará como secretario da C omisión. 
c. O/a director/a da biblioteca do centro. 
d. Seis representantes do PDI membro s da Xunta de Facultade, dos cales dous pertencerán ao 
Departamento de Economía, dous ao de Empresa e dous  ao resto dos departamentos ; todos 
elixidos/as entre o conxunto de membros do PDI na Xunta de Facultade. 
e. Tres representantes do estudantado na Xunta de Facultade. 
f. Un membro do PAS da biblioteca do centro. 
2. Será competente sobre as seguintes materias: 
a. Participar na proposta de mellora dos servizos, espazos e equipamento da biblioteca.  
b. Enviar propostas de mellora á Comisión de Biblioteca da UDC. 
c. Propor criterios de distribución do orzamento da biblioteca de centro ou intercentros.  
d. Velar polo cumprimento das directrices xerais na área da súa competencia, dentro do marco  do 
Regulamento de o rganización e f uncionamento do Servizo de Biblioteca da UDC, aprobado  no 
Consello de Goberno do 22 de maio de 2008. 
e. Analizar as propostas, suxestións e reclamacións dos usuarios da b iblioteca que non poidan  ser 
resoltas polo/a director/a da biblioteca de centro ou intercentros. 
f. Resolver calquera cuestión relacionada co servizo que lle someta a consideración o/a seu/súa  
presidente/a ou un terzo, polo menos, dos membros da Comisión. 
g. Elaborar, no seu caso, unha normativa de uso interno da biblioteca.  
h. Calquera outra función, dentro do ámbito da súa competencia, que lle sexa encomendada. 
Artigo 21. Comisión de Traballos de Fin de Grao 
A composición e funcións da Comisión de Traballos de Fin de Grao estarán reguladas por  unha norma  
específica, que se aprobará na Xunta de Facultade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 10 de un total de 14 página(s).


Facultade de Economía e Empresa 
 
 
11  
SECCIÓN SEGUNDA. DOS ÓRGANOS UNIPERSOAIS 
Artigo 22. Do/a decano/a da facultade 
1. O/a decano/a da facultade exerce a representación do seu centro e mais as funcións de dirección e xestión 
ordinaria deste. 
2. O/a decano/a da facultade será nomeado/a polo/a reitor/a por u n período de catro anos, tras a  elección 
pola Xunta de Facultade, entre profesorado con vinculación permanente á Universidade  adscrito ao centro. 
Poderá ser reelixido/a consonte a normativa vixente na Universidade da Coruña para os órganos unipersoais. 
3. A persoa titular do d ecanato será elixida en primeira volta se obtiver o voto da maioría absoluta dos  
membros da Xunta de Facultade e, de ser o caso, por maioría simple en segunda volta. A súa  revogación 
producirase en virtude de acordo adoptado por maiorí a absoluta da devandita xunta, por petición dun terzo 
dos seus membros, e con proposta de candidato/a alternativo/a. En caso de  que non prosperase a moción, 
os membros asinantes desta non poderán tomar novamente a  iniciativa de revogar o/a decano/a durante  o 
mesmo mandato. Se a moción fose aprobada,  comunicaráselle ao Consello de Goberno nun prazo non 
superior a quince días desde a data en que realizou a xunta en que se votou. 
4. En caso de vacante, ausencia ou enfermidade , o/a decano/a será substituído/a polo/a  vicedecano/a, 
expresamente designado por el/a. 
Artigo 23.Funcións do/a decano/a da facultade 
Corresponde ao/á decano/a: 
a. Representar o centro. 
b. Presidir as reunións da Xunta de Facultade e de calquera outro órgano cole xiado dela e mais  
executar os seus acordos. 
c. Velar polo cumprimento da legalidade en todas as actuacións do centro, polo bo funcionamento 
dos servizos e polo mantemento da disciplina académica. 
d. Dirixir e supervisar as actividades do centro, especialmente a organización das actividades  
docentes. 
e. Proporlle ao/á reitor/a o nomeamento e cesamento do/a vicedecano/a ou vicedecanos/as, e  
secretario/a do centro. 
f. Controlar o cumprimento das funcións do persoal de administración e servizos adscritos ao  
centro. 
g. Presidir a Comisión de Selección do Persoal Docente e Investigador Contratado.  
h. Organizar e xestionar os espazos do centro, consonte os criterios establecidos pola Comisión 
Permanente. 
i. Exercer as restantes funcións derivadas do seu cargo, así como aquelas que lle atribúan as  
disposicións legais vixentes. 
Artigo 24. Vicedecano/a da facultade 
1. Para o mellor desenvolvemento das súas funcións, o/a decano/a contará co auxilio dos/as vicedecanos/as, 
nas áreas de actividade a que responda a súa denominación, que actuarán baixo  a súa dirección e 
dependencia, e serán nomeados polo/a reitor/a por proposta do/a decano/a, de  entre os membros da  
comunidade universitaria do centro. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 11 de un total de 14 página(s).


Facultade de Economía e Empresa 
 
 
12  
2. Cesarán por decisión do/a reitor/a por proposta do/a decano/a, por petición propia e, en todo caso, cando 
conclúa o mandato do/a decano/a. Nos dous últimos supostos, continuarán en funcións ata  a toma de  
posesión dos/as seus/súas sucesores/as. 
3. Corresponderalles dirixir e coordinar, baixo a autoridade do/a decano/a, a área de c ompetencia que 
este/a lles asigne. No caso de existir en varios/as, o/a decano/a designará quen o/a deberá substituír en  
situación de ausencia ou enfermidade. 
Artigo 25. Secretario/a da facultade 
1. O/a secretario/a do centro é a persoa que dá fe dos actos e acordos dos órganos de goberno e  
administración do centro. Será nomeado polo/a reitor/a por proposta do/a decano/a. Cesará por  decisión 
do/a reitor/a por proposta do/a decano/a, por petición propia e, en todo caso, cando conclúa o mandato do/a 
decano/a. Nos dous últimos supostos, continuará en funcións ata a toma de posesión do/a seu/súa sucesor/a. 
2. En caso de vacante, ausencia ou enfermidade, o/a secretario/a será substituído/a polo/a  vicedecano/a 
que determine o/a decano/a. 
3. Serán funcións do/a secretario/a, ademais das legalmente establecidas, as seguintes:  
a. A formación e custodia dos libros de actas dos órganos colexiados do centro.  
b. A recepción e custodia das actas de cualificación de exames.  
c. A expedición de certificacións dos acordos e de todos  os actos ou feitos que consten nos  
documentos oficiais do centro. 
d. A custodia do selo do centro e do rexistro deste. 
e. A publicidade dos acordos dos órganos colexiados do centro. 
f. Calquera outra función que lle delegue o/a decano/a ou que lle encomenden as disposicións legais 
vixentes. 
TÍTULO III. DA ACTIVIDADE DOCENTE 
Artigo 26. Da calidade docente 
A Xunta de Facultade arbitrará as medidas e os medios necesarios para coñecer e fomentar a calidade  da 
docencia impartida no centro. Establecerá os mecanismos de seguimento e avaliación para a súa  adaptación 
aos estándares de calidade establecidos polas organismos competentes. 
Artigo 27. Da guía da facultade 
Ao comezo de cada curso académico o d ecanato elaborará unha guía docente que debe conter toda a  
información relevante que o centro desexe transmitir á comunidade universitaria e ao resto da  sociedade. 
Os membros da facultade deberán transmitir en tempo e forma adecuados a información que se lles  requira 
con tal fin. 
Artigo 28. Da avaliación da aprendizaxe 
A Xunta de Facultade regulará o procedemento da avaliación da aprendizaxe, sen prexuízo das competencias 
correspondentes aos departamentos. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 12 de un total de 14 página(s).


Facultade de Economía e Empresa 
 
 
13  
TÍTULO IV. DO RÉXIME ECONÓMICO 
Artigo 29. Recursos económicos 
1. Para a realización da organización do ensino e  dos procesos académicos, administrativos e de xestión  a 
facultade dispón de: 
a. Os bens, equipos e instalacións que, previamente inventariados, a Universidade da Coruña lle  
destine. 
b. Os recursos que nos orzamentos da Universidade da Coruña se lle asignen.  
c. Calquera outro recurso que puidese serlle atribuído. 
2. Corresponde aos órganos de goberno da facultade velar polo mantemento e renovación dos  recursos 
asignados a ela. Da súa conservación directa son responsables todos os membros adscritos á facultade, e esta 
será supervisada polo/a decano/a. 
TÍTULO V. DA REFORMA DO REGULAMENTO 
Artigo 30. Iniciativa de reforma do regulamento 
Poderán propor a reforma do presente regulamento o/a decano/a ou un vinte e cinco por cento dos membros 
da Xunta de Facultade. A proposta de modificación presentarase mediante escrito motivado  dirixido ao/á 
secretario/a. 
Artigo 31. Tramitación de reforma do regulamento 
O texto da proposta de reforma será enviado polo/a decano/a aos membros da Xunta de Facultade,  que 
disporán de quince días para presentar emendas. 
Transcorrido este prazo, convocarase unha sesión ordinaria da Xunta de Facultade para aprobar ou rexeitar  
a reforma proposta. Á convocatoria xuntaranse as emendas presentadas, que serán sometid as a debate e a 
votación. 
Artigo 32. Aprobación da proposta de modificación do regulamento 
Para a modificación d este regulamento requirirase a súa aprobación por maioría absoluta do total dos  
membros da Xunta e a súa posterior aprobación polo Consello de Goberno da Universidade.  
DISPOSICIÓN ADICIONAL 
ÚNICA. Regulamento de traballos de fin de grao 
Para os efectos do disposto no artigo 21, a composición e funcións da Comisión de Traballos de Fin 
de Grao rexerase polo disposto no Regulamento dos traballos de fin de grao nos títulos da Facultade 
de Economía e Empresa da Universidade da Coruña, vixente na entrada en vigor deste regulamento 
e das normas futuras que o substituíren. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 13 de un total de 14 página(s).


Facultade de Economía e Empresa 
 
 
14  
DISPOSICIÓNS TRANSITORIAS 
ÚNICA. Período de adaptación da Comisión Permanente e das comisións de traballo 
A Comisión Permanente,  así como o resto de comisións existentes na facultade , cando entre en vigor  o 
presente regulamento, extinguiranse no prazo máximo de tres meses, e na primeira xunta de  facultade 
ordinaria realizada neste prazo conformarase a nova c omisión permanente e demais  comisións de 
conformidade co disposto neste regulamento nese prazo. 
DISPOSICIÓNS FINAIS 
ÚNICA. Entrada en vigor 
O presente regulamento entrará en vigor ao día seguinte da súa publicación no Taboleiro da Sede Electrónica 
da Universidade da Coruña. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: OUF3TTDHBVNRFB067LRHDMJ6
Este documento es copia auténtica de un documento custodiado por la Universidade da Coruña. Fecha de creación: 01/07/2021 14:16:32  Página 14 de un total de 14 página(s).
