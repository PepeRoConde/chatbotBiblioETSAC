Vicerreitoría de Economía e Planificación Estratéxica 
 
 
 
 
INSTRUCIÓN DA VICERREITORÍA DE ECONOMÍA E PLANIFICACIÓN ESTRATÉXICA 
POLA QUE SE REGULA A TRAMITACIÓN ANTICIPADA DE EXPEDIENTES DE GASTO 
NO EXERCICIO 2025 
 
A tramitación anticipada (a partir de agora TA) se aplicará unicamente aos expedientes  
seguintes: 
 
− Convocatorias de axudas, bolsas ou subvencións e procesos de selección de persoal 
laboral temporal. 
− Excepcionalmente, contratación administrativa por motivos xustificados de oportunidade e 
urxencia. 
Na tramitación anticipada de expedientes de gasto de contratación poderase chegar ata a 
adxudicación do contrato e a súa formalización correspondente e a súa eficacia quedará 
condicionada á existencia de crédito axeitado e suficiente. 
Na tramitación anticipada de expedientes de subvencións e outros gastos non contractuais 
poderase chegar, como máximo, ata o momento inmediatamente anterior ao da disposición ou 
compromiso do gasto. 
 
RESOLVO: 
 
1. Expedientes de gasto de TA 
 
Os expedientes de gastos imputables aos capítul os II, IV, VI e VII do orzamento da UDC 
poderanse iniciar no exercicio inmediatamente anterior a aquel en que deba comezar a 
execución, sempre que as necesidades para satisfacer se poidan prever con anticipación e que 
exista crédito axeitado e suficiente no anteproxecto de orzamentos da UDC que corresponda ao 
exercicio en que se vai materializar o gasto. O anteproxecto de orzamentos será elaborado pola 
vicerreitoría con competencias en Economía. 
Os expedientes anticipados de gastos e de carácter plurianual deberanse adecuar ao que 
dispoñen as Bases de execución do orzamento da UDC e ao artigo 58 do Decreto lexislativo 
1/1999, do 7 de outubro, polo que se aproba o texto refundido da Lei de réxime financeiro e 
orzamentario de Galicia (TRLRFOG). 
 
2. Inicio do expediente 
 
O/a responsable de asuntos económicos (a partir de agora RAAEE) dirixiralle unha solicitude 
á Vicerreitoría de Economía e Planificación Estratéxica para obter un compromiso de 
existencia de crédito para os efectos da tramitación anticipada. 
Na documentación de soporte que acompañe o expediente de gasto (resolución, acordo, 
convocatoria etc.) indicarase o importe que corresponda executar en cada exercicio. 
 
 
 
Código Seguro De Verificación MHThm16C+mvmb8kHEz8bMw== Estado Data e hora
Asinado Por Vicerr. de Economía e Planificación Estratéxica  - Ángel Santiago Fernández
Castro
Asinado 06/11/2024 12:17:10
Observacións Páxina 1/3
Url De Verificación https://sede.udc.gal/services/validation/MHThm16C+mvmb8kHEz8bMw==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


Vicerreitoría de Economía e Planificación Estratéxica 
 
 
 
Na instrucións para regulamentar as operacións de peche do exercicio de 2024 figurará o 
prazo máximo para di rixir esta solicitude á Vicerreitoría de Economía e Planificación 
Estratéxica. 
A solicitude axustarase ao modelo do anexo desta instrución. 
 
3. Fiscalización 
 
O RAAEE remitiralle a documentación do expediente, xunto co certificado asinado polo 
vicerreitor/a con competencias en  Economía, ao Servizo de Control Interno ao enderezo  
servizo.controlinterno@udc.gal, co/s número/s que corresponde/n a cada documento/s 
contable/s que haxa que revisar. 
Se o Servizo de Control Interno autoriza a tramitación do expediente de gasto proposto, 
emitirá un informe favorable que lle remitirá ao RAAEE. 
 
4. Devolución de expedientes de gasto polo Servizo de Control Interno 
 
No caso de que o Servizo de Control Interno devolva expedientes de gasto sen fiscalizar, 
previamente autorizados pola vicerreitoría con competencias en Economía , para 
continuar coa tramitación do expediente, remitiráselle á Xerencia o expediente completo 
para a súa contabilización, se proceder, ao enderezo secretaria.xerencia@udc.gal. Neste 
caso acompañarase dun informe motivado da discrepancia formulada. 
O/a xerente/a, no uso das súas competencias en materia económica e de contratación 
administrativa, resolverá o reparo. 
 
5. Anotación contable 
 
Os RAAEE deberán xerar no aplicativo MUS os documentos que recollan a tramitación 
realizada para a súa incorporación ao sistema contable en 2025. 
O Servizo de Control Interno, en coordinación coa vicerreitoría de Economía e Planificación 
Estratéxica levará un rexistro dos expedientes de tramitación anticipada tramitados, co fin 
de garantir a súa correcta e completa contabilización. 
 
6. Disposición final 
 
Esta resolución publicarase no Taboleiro da Sede Electrónica da UDC e entrará en vigor o 
día da súa publicación. 
 
Asinado electronicamente polo/a vicerreitor/a de Economía e Planificación Estratéxica. 
 
Código Seguro De Verificación MHThm16C+mvmb8kHEz8bMw==Estado Data e hora
Asinado Por Vicerr. de Economía e Planificación Estratéxica  - Ángel Santiago Fernández
Castro
Asinado 06/11/2024 12:17:10
Observacións Páxina 2/3
Url De Verificación https://sede.udc.gal/services/validation/MHThm16C+mvmb8kHEz8bMw==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


Vicerreitoría de Economía e Planificación Estratéxica 
 
 
 
 
ANEXO 
 
 
 
MODELO DE DILIXENCIA DE INICIO DE EXPEDIENTE DE TRAMITACIÓN ANTICIPADA 
Conforme o que dispón o apartado 2º da Instrución de tramitación anticipada de expedientes 
de gasto, FAGO CONSTAR: 
Que todos os trámites efectuados na tramitación anticipada do seguinte expediente de gasto: 
 
 
 
CONCEPTO (indíquese  o  obxecto do 
expediente) 
APLICACIÓN IMPORTE 
   
 
están condicionados á existencia de crédito axeitado e suficiente nos orzamentos da UDC para 
o exercicio (indíquese o exercicio a que se imputará o gasto)  . 
Asinado electrónicamente. 
O/a responsable do crédito. 
 
 
 
Código Seguro De Verificación MHThm16C+mvmb8kHEz8bMw==Estado Data e hora
Asinado Por Vicerr. de Economía e Planificación Estratéxica  - Ángel Santiago Fernández
Castro
Asinado 06/11/2024 12:17:10
Observacións Páxina 3/3
Url De Verificación https://sede.udc.gal/services/validation/MHThm16C+mvmb8kHEz8bMw==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
