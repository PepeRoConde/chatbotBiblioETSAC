 
   Páx. 1 de 8 
 
 
RESOLUCIÓN REITORAL DO 02/05/2023 POLA QUE SE ESTABLECEN AS ACTIVIDADES 
POLAS QUE SE RECOÑECEN CRÉDITOS NOS ESTUDOS DE GRAO, POLA PARTICIPACIÓN 
EN ACTIVIDADES UNIVERSITARIAS  DE COOPERACIÓN, SOLIDARIAS, CULTURAIS, 
DEPORTIVAS, E DE REPRESENTACIÓN ESTUDANTIL 
 
De acordo co disposto na n ormativa mediante a que se establece o procedemento para o 
recoñecemento académico de créditos pola participación en actividades universitarias nos graos da 
UDC, aprobada por acordo do Consello de Goberno do 27/04/2023, 
 
RESOLVO: 
 
Primeiro. Aprobar as actividades universitarias susceptibles de recoñecemento académico en 
créditos, de acordo co disp osto no artigo 1 0.9.c) do Real Decreto 822/2021, do 2 8 de setembro, 
polo que se establece a or ganización das ensinanzas universitarias e do procedemento de 
aseguramento da súa calidade, que constan nos anexos I e II desta resolución. 
 
Segundo. Derrogar a Resolución reitoral da UDC do 17/02/2022. 
 
 
ANEXO I 
 
RECOÑECEMENTO DE CRÉDITOS AO ABEIRO DO ESTABLECIDO NO ARTIGO 10.9.c) DO 
REAL DECRETO 822/2021, DO 28 DE SETEMBRO, POLAS SEGUINTES ACTIVIDADES: 
 
1. REPRESENTACIÓN DO ESTUDANTADO NOS ÓRGANOS DE GOBERNO E DE 
REPRESENTACIÓN DA UNIVERSIDADE 
1.1. A representación do estudantado poderá dar lugar ao recoñecemento de créditos sempre que 
se realice como: 
a) representante do estudantado no Claustro, o Consello de Goberno ou o Consello Social. 
b) representante do estudantado en consellos de departamento, xuntas de centro ou consellos de 
institutos universitarios. 
1.2. Recoñeceranse 1,5 créditos por curso académico ou fracción, sempre e cando esta comprenda, 
como mínimo, a extensión dun cuadrimestre lectivo do curso académico. 
1.3. Para estes efectos, o estudantado interesado solicitará a acreditación correspondente ante a 
Secretaría Xeral ou, de ser o caso, ante o secretario do órgano que correspond a, coa indicación 
das datas de inicio e de remate da súa participación. O/a secretario/a xeral da UDC ou , de ser o 
caso, o/a secretario/a do órgano que correspond a, acreditará , mediante unha certificación , a 
realización efectiva da representación. 
2. ACTIVIDADES DEPORTIVAS  
O estudantado da UDC poderá obter recoñecemento de créditos a través das seguintes actividades 
deportivas organizadas ou promovidas pola Vicerreitoría de Igualdade, Cultura e Deporte: 
2.1. Formación nas escolas deportivas da UDC: 4 créditos por escola , con asistencia anual, e 2 
créditos por escola, con asistencia cuadrimestral. 
2.2. Asistencia a cursos de formación deportiva: 1 ,5 créditos cada 15 horas, ata un máximo de 12 
créditos.  
2.3. Asistencia a actividades dirixidas de exercicio e saúde: 4 créditos por actividade, con asistencia 
anual, e 2 créditos por actividade, con asistencia cuadrimestral. 
2.4. Participación en competicións deportivas: 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 819HLGLV4B2VUK4A0O1KNNPC
Este documento es copia auténtica de un documento custodiado por la Universidade da Coruña. Fecha de creación: 02/05/2023 14:34:13  Página 1 de un total de 8 página(s).


 
   Páx. 2 de 8 
 
 
Ligas universitarias: de 10 ou máis equipos, 3 créditos ás tres primeiras persoas clasificadas, e de 
menos de 10 equipos, só ao campión ou campiona da liga. 
2.5. Equipos federados propios da UDC: 3 créditos por curso académico. 
2.6. Campionatos universitarios: 
- internos: de 10 ou máis participantes, 2 créditos ás tres primeiras persoas clasificadas, e de 
menos de 10 participantes, só ao campión ou campiona. 
- Galegos: nas modalidades individuais, 3 créditos ás tres primeiras persoas clasificadas , e 
nas modalidades de equipo, só ao campión ou campiona. 
- fase interzonal: 3 créditos. 
- de España: 4 créditos e, no caso de obter medalla, 2 créditos máis. 
- Universiada, campionatos de Europa e do Mundo ou Xogos Olímpicos: 12 créditos. 
- deportistas de alto nivel: 5 créditos por representaren a Universidade da Coruña na fase final 
dos campionatos de España, Europa ou do Mundo.  
2.7. Xogos Galaico-Durienses: 1 crédito por participar , e 2 créditos máis en caso de quedar entre 
ás tres primeiras persoas clasificadas. 
Para poder recoñecer estes créditos será condición indispensable a asistencia, cando menos, ao 
85 % da actividade programada pola Área de Deportes (escolas deportivas, cursos de formación, 
actividades dirixidas, competicións, equipos federados, campionatos universitarios, xogos Galaico-
Durienses). Para os efectos da imputación de créditos, estes non se poderán solicitar por participar 
en máis de dúas escolas deportivas ou cursos por estudante e por ano académico, ou, no caso das 
ligas deportivas, en máis de dúas ligas por estudante e por ano académico. 
Para os efectos de recoñecemento , o estudantado  interesado solicitará a acreditación 
correspondente ante a Vicerreitoría de Igualdade, Cultura e Deporte, coa indicación da actividade 
e do período de participación. O/a vicerreitor/a acreditará, mediante unha certificación, que se 
realizou a actividade. 
 
3. ACTIVIDADES CULTURAIS  E DE DIVULGACIÓN  PROMOVIDAS E/OU COORDINADAS 
POLA VICERREITORÍA DE IGUALDADE, CULTURA E DEPORTE 
Ao estudantado da UDC poderán recoñecérselle créditos pola súa participación nos programas que 
se detallan a seguir:  
3.1. Actor ou actriz nunha obra dramática producida pola Aula de Teatro e Danza da UDC: 4 créditos 
por curso académico. 
3.2. Participación como bailarín ou bailarina nunha produción de danza anual da Aula de Teatro e 
Danza da UDC: 4 créditos por curso académico. 
3.3. Integración no Coro Universitario da UDC: 4 créditos por curso académico. 
3.4. Participación en obradoiros, cursos de teatro, danza, cinema e equivalentes: 1,5 créditos cada 
15 horas, ata un máximo de 3 créditos por actividade. 
3.5. Participación en obradoiros desenvolvidos pola Unidade de Divulgación Científica e Cultural da 
UDC: 1 crédito cada 10 horas, ata un máximo de 3 créditos por curso. A coordinadora da Unidade 
de Divulgación Científica e Cultural da UDC fará un informe da actividade realizada. 
3.6. Participación en actividades culturais e educativas organizadas entre a universidade e outras 
institucións mediante o correspondente convenio de colaboración: ata un máximo de 3 créditos por 
actividade. 
Para estes efectos, o estudantado  interesado solicitará a acreditación correspondente ante a 
Vicerreitoría de Igualdade, Cultura e Deporte, coa indicación da actividade e do período de 
participación. O/a vicerreitor/a acreditará, mediante unha certificación, que se realizou a actividade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 819HLGLV4B2VUK4A0O1KNNPC
Este documento es copia auténtica de un documento custodiado por la Universidade da Coruña. Fecha de creación: 02/05/2023 14:34:13  Página 2 de un total de 8 página(s).


 
   Páx. 3 de 8 
 
 
Para poder obter o recoñecemento s erá condición  a asistencia , cando menos , ao 85  % das 
actividades. Para os efectos da imputación de créditos, estes non se poderán solicitar por participar 
en máis de dous obradoiros por estudante e por curso académico. 
 
4. ACTIVIDADES ORGANIZADAS AO ABEIRO DAS CONVOCATORIAS DE AXUDAS OU 
ORGANIZADAS POLA VICERREITORÍA DE IGUALDADE, CULTURA E DEPORTE 
4.1. Participación en cursos de verán oficiais da UDC: 1,5 créditos por cada 15 h., máximo 3 créditos 
por cada curso. 
4.2. Participación en cursos de extensión universitaria: 1 crédito por cada 15 horas, máximo 3 
créditos por cada curso. 
4.3. Participación en actividades organizadas polos centros, departamentos, institutos universitarios 
e o persoal docente e investigador: 1,5 créditos por cada 15 horas de actividade. 
Para estes efectos, o estudantado interesado solicitará a acreditación correspondente a nte a  
Vicerreitoría de Igualdade, Cultura e Deporte , coa indicación da  actividade e do período de 
participación. O/a vicerreitor/a acreditará, mediante unha certificación, que se realizou a actividade. 
 
5. ACTIVIDADES ORGANIZADAS AO ABEIRO DAS CONVOCATORIAS DE AXUDAS DA 
VICERREITORÍA DE ESTUDANTES, PARTICIPACIÓN E EMPREGABILIDADE 
5.1. Participación en actividades organizadas polas asociacións de estudantes inscritas no Rexistro 
de Asociacións de Estudantes da UDC: 1,5 créditos por cada 15 horas de actividade, ata un máximo 
de 3 créditos por actividade. 
5.2. Participación en actividades no Programa “Correspondentes universitarios”: 1 crédito por cada 
10 horas, at a un máximo de 3 créditos por curso. Os coordinadores do programa do centro 
correspondente farán un informe da actividade realizada.  
5.3. Participación en actividades de difusión e divulgación das titulacións, promovidas e organizadas 
polo Servizo de Estudantes : 1 crédito cada 10 horas , ata un máximo de 3 créditos por curso 
académico. O /a xefe/a do Servizo de Estudantes realizará un informe sobre a actividade 
desenvolvida. 
O estudantado interesado solicitará o recoñecemento ante a Vicerreitoría de Estudantes, 
Participación e Empregabilidade, coa indicación da actividade e do período de participación. O/a 
vicerreitor/a acreditará, mediante unha certificación, que se realizou a actividade. 
 
6. RECOÑECEMENTO DE CRÉDITOS POR ACTIVIDADES DE FORMACIÓN EN PROGRAMAS 
DE EMPREGABILIDADE  ORGANIZADOS OU PROMOVIDOS POLA VICERREITORÍA DE 
ESTUDANTES, PARTICIPACIÓN E EMPREGABILIDADE 
O estudantado que realizase programas formativos relacionados co coñecemento de ferramentas 
básicas para a adquisición de habilidades que favorez an a súa futura empregabilidade , obterá o 
correspondente recoñecemento, de acordo cos seguintes criterios e procedementos: 
6.1. Recoñecerase 1 crédito por cada 10 horas de formación. 
6.2. O estudantado da UDC poderá obter por estas actividades ata un máximo de 3 créditos.   
6.3. O estudantado  interesado solicitará o recoñecemento ante a Vicerreitoría de Estudantes, 
Participación e E mpregabilidade, coa indicación da  actividade e do período de participación. O/a 
vicerreitor/a acreditará, mediante unha certificación, que se realizou a actividade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 819HLGLV4B2VUK4A0O1KNNPC
Este documento es copia auténtica de un documento custodiado por la Universidade da Coruña. Fecha de creación: 02/05/2023 14:34:13  Página 3 de un total de 8 página(s).


 
   Páx. 4 de 8 
 
 
7. ACTIVIDADES DE INTERNACIONALIZACIÓN  ORGANIZADAS POLA OFICINA DE 
RELACIÓNS INTERNACIONAIS (ORI) 
O estudantado da UDC poderá obter o recoñecemento de créditos nas seguintes actividades de 
internacionalización:  
7.1. Participación no programa de acollida de estudantes internacionais,  incluídos os programas 
mentoring dos distintos centros: 1,5 créditos por semestre. 
7.2. Participación en programas académicos específicos, organizados ou nos que a UDC sexa 
socia, que obtiveran financiamento con cargo aos programas de educación da Unión Europea : 
máximo 3 créditos. O estudantado entregará un informe do coordinador no momento de realizar a 
solicitude. 
7.3. Participación nos cursos da International Summer School  da UDC: 4,5 créditos por curso 
realizado, hasta un máximo 9 créditos. 
O estudantado  interesado solicitará a acreditación correspondente ante a Vicerreitoría de 
Internacionalización e Cooperación coa indicación da actividade e do período de participación. O/a 
vicerreitor/a acreditará, mediante unha certificación, que se realizou a actividade. 
 
8. RECOÑECEMENTO DE CRÉDITOS POR ACTIVIDADES FORMATIVAS EN PROGRAMAS DE 
EDUCACIÓN PARA A SUSTENTABILIDADE  
O estudantado  que realiza se programas formativos relacionados coa educación para a 
sustentabilidade organizados pola Oficina de Medio Ambiente da Vicerreitoría de Infraestruturas e 
Sustentabilidade obterá o correspondente recoñecemento , de acordo cos seguintes criterios e 
procedementos: 
8.1. Recoñecerase 1 crédito por cada 10 horas de formación. 
8.2. O estudantado da UDC poderá obter por estas activida des ata un máximo de 3 créditos por 
curso académico. 
8.3. Os/as estudantes interesados /as solicitarán o recoñecemento ante a Oficina de Medio  
Ambiente dependente da Vicerreitoría de Infraestruturas e S ustentabilidade, coa indicación da  
actividade e do período de participación. O /a vicerreitor/a acreditará, mediante unha certificación, 
que se realizou a actividade. 
 
9. LÍMITE Á CONCESIÓN DE CRÉDITOS  
Non se lle recoñecerán créditos por realizar unha destas actividades formativas ao alumnado que 
na súa titulación de grao conte  con algunha materia, obrigatoria ou optativa, con contidos 
coincidentes parcial ou totalmente coa dita actividade.  Esta regra non será de aplicación no caso 
de recoñecemento por cursos realizados na International Summer School (7.3 do Anexo I).  
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 819HLGLV4B2VUK4A0O1KNNPC
Este documento es copia auténtica de un documento custodiado por la Universidade da Coruña. Fecha de creación: 02/05/2023 14:34:13  Página 4 de un total de 8 página(s).


 
   Páx. 5 de 8 
 
 
ANEXO II 
RECOÑECEMENTO DE CRÉDITOS POR ACTIVIDADES FORMATIVAS RELACIONADAS 
COAS COMPETENCIAS NUCLEARES DA UDC: 
 
1. RECOÑECEMENTO DE CRÉDITOS POR APRENDIZAXE LINGÜÍSTICA. CURSOS 
REGULARES DO CENTRO DE LINGUAS (CL) 
O estudantado que realizase cursos regulares no Centro de Linguas (CL) da UDC poderá obter o 
recoñecemento de créditos por actividades de aprendizaxe lingüística , de acordo cos seguintes 
criterios e procedementos: 
1.1. Polos cursos regulares recoñecerase 1 crédito por cada 10 horas. 
1.2. Polos cursos regulares dunha lingua estudada no bacharelato recoñeceranse créditos por 
cursos só a partir do nivel B1 ou superior. 
1.3. O estudantado de calquera titulación de grao que teña un idioma como mate ria obrigatoria no 
seu plan de estudos só poderá obter o recoñecemento de créditos por cursos do nivel B2 ou 
superior. 
1.4. O estudantado de calquera titulación de grao que teña un idioma como materia optativa no seu 
plan de estudos só poderá obter o recoñecemento de créditos por cursos do nivel B1 ou superior. 
1.5. O estudantado daquelas titulacións de grao en que o coñecemento dunha determinada lingua 
constitúa un requisito de acceso, continuación ou finalización dos seus estudos non poderá obter o 
recoñecemento de créditos por cursos do CL desa determinada lingua. 
1.6. O estudantado dos graos de estudos lingüísticos e literarios non poderá obter o recoñecemento 
de créditos por cursos daquela lingua que constitúa a súa especialidade. 
1.7. Para poder obter o recoñecemento de créditos será necesaria unha asistencia mínima ás clases 
do 85 %, alén de superar as probas correspondentes. 
1.8. Non se recoñecerán créditos polos cursos de conversa, así como tampouco polos cursos que 
non comporten un progreso constatable mediante a superación das probas pertinentes. 
1.9. Os cursos de idiomas realizados polo alumnado en programas de mobilidade internacional na 
universidade de destino terán un recoñecemento de 1 crédito por cada 10 horas de curso, sempre 
que a súa realización sexa certificada pola universidade de destino. Estes cursos de idiomas, para 
que o alumnado obteña o recoñecemento, deben constar no contrato de estudos como carentes de 
recoñecemento académico dentro do propio plan de estudo. 
1.10. O estudantado interesado solicitará a acreditación correspondente ante a Vicerreitoría de 
Internacionalización e Cooperación coa indicación da actividade e do período de participación. O/a 
vicerreitor/a acreditará, mediante unha certificación, que se realizou a actividade. 
 
2. RECOÑECEMENTO DE CRÉDITOS POR CURSOS/ACTIVIDADES DO SERVIZO DE 
NORMALIZACIÓN LINGÜÍSTICA (SNL) 
2.1. Por participación en actividades organizadas polo Servizo de Normalización Lingüística (SNL) 
ou a través das comisións de normalización lingüística dos centros, ao abeiro das convocatorias do 
SNL: 1 crédito por cada 15 horas. 
2.2. O alumnado procedente de fóra da Comunidade Autónoma de Galicia e que non acceda á UDC 
desde os centros de bacharelato desta comunidade, así como aqueles alumnos que non cursasen 
lingua galega no bacharelato, poderán obter un recoñecemento de 3 créditos por cursaren e 
superaren o Curso de Iniciación organizado polo Servizo de Normalización Lingüística (SNL). 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 819HLGLV4B2VUK4A0O1KNNPC
Este documento es copia auténtica de un documento custodiado por la Universidade da Coruña. Fecha de creación: 02/05/2023 14:34:13  Página 5 de un total de 8 página(s).


 
   Páx. 6 de 8 
 
 
2.3. Para estes efectos, o estudantado interesado solicitará a acreditación ante a Secretaría Xeral 
coa indicación da  actividade e do período de participación. O/a secretario/a xeral acreditará , 
mediante unha certificación, que se realizou a actividade. 
 
3. RECOÑECEMENTO DE CRÉDITOS POR CURSOS DE FORMACIÓN EN INFORMACIÓN 
DOCUMENTAL DO SERVIZO DE BIBLIOTECA 
O estudantado  que realice programas formativos relacionados co coñecemento da información 
documental e coas utilidades bibliográficas do Servizo de Biblioteca da UDC, obterá o 
correspondente recoñecemento, de acordo cos seguintes criterios e procedementos: 
3.1. Recoñecerase 1 crédito por cada 20 horas de formación. 
3.2. Para obter o recoñecemento será condición  a asistencia, cando menos, ao 85  % das clases 
programadas e, de ser o caso, superar as probas correspondentes. 
3.3 O estudantado da UDC poderá obter o recoñecemento de 1 crédito por cada 20 horas por estas 
actividades, ata un máximo de 3 créditos por curso. 
3.4. O estudantado interesado solicitará o recoñecemento ante a Vicerreitoría de Política Científica, 
Investigación e Transferencia , coa indicación da actividade e do período de participación.  O/a 
vicerreitor/a acreditará, mediante unha certificación, que se realizou a actividade. 
 
4.  RECOÑECEMENTO DE CRÉDITOS POR ACTIVIDADES NO “PLAN DE ACCIÓN TITORIAL” 
(PAT) 
A UDC implantou a figura de “alumno mentor” como alumno con experiencia, dentro do PAT nas 
facultades e escolas, para  colaborar cos alumnos que ingresen nun primeiro curso nas titulacións.O 
estudantado de grao das titulacións oficiais que imparte a UDC que realice funcións como mentor/a 
do PAT do seu  centro obterá a correspondente acreditación, despois de cada cuadrimestre, 
segundo os criterios e procedemento que se indican a continuación: 
 
4.1. Estar matriculado /a no terceiro curso  (ou posterior)  do grao no que desenvolve as súas 
actividades de mentoría. No caso dos graos abertos poderá realizar actividades de mentoría o 
estudantado que estivera matriculado no primeiro curso do grao aberto no que desenvolve as súas 
actividades de mentoría. 
4.2. Recoñécense 1,5 créditos por cuadrimestre en que o estudantado realice funcións de mentoría 
no PAT do seu centro. 
4.3. O/a Vicerreitor/a de Planificación Académica e Innovación Docente acreditará de oficio que se 
realizou a actividade logo do informe emitido pola coordinación do PAT do centro correspondente, 
e que será enviado ao estudantando mentor despois da finalización do período da actividade. 
 
5. RECOÑECEMENTO DE CRÉDITOS POR ACTIVIDADES DE TITORIZACIÓN DENTRO DO 
PROXECTO STEMbach 
Desde o ano 2018 a UDC participa no bacharelato de excelencia en ciencias e tecnoloxía 
(STEMbach), que busca contribuír a favorecer no alumnado de bacharelato o afondamento no 
traballo nas competencias matemática e básica en ciencia e tecnoloxía , mediante os elementos e 
os procedementos de investigación e dos métodos científicos, dun xeito rigoroso, ordenado e crítico, 
e para desenvolver investigacións propias. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 819HLGLV4B2VUK4A0O1KNNPC
Este documento es copia auténtica de un documento custodiado por la Universidade da Coruña. Fecha de creación: 02/05/2023 14:34:13  Página 6 de un total de 8 página(s).


 
   Páx. 7 de 8 
 
 
A UDC quere aproveitar a experiencia do estudantado que participou neste proxecto para realizar 
a función de alumnado con experiencia (alumnado mentor) co alumnado de bacharelato que 
desenvolva o seu proxecto STEMbach na UDC. 
O estudantado obterá o correspondente recoñecemento , de acordo cos seguintes criterios e 
procedemento: 
5.1. Recoñécenselle 1,5 créditos por cuadrimestre en que realice funcións como mentor/a. 
5.2. O estudantado solicitaralle formar parte deste programa de mentoría á persoa responsable da 
coordinación do STEMbach  da UDC, tras presentar a certificación acreditativa da dirección do 
centro en que realizou os estudos correspondentes a este programa. 
5.3. O estudantado solicitará o recoñecemento ante a Vicerreitoría de Planificación Académica e 
Innovación Docente coa indicación do período de participación. 
5.4. O/a vicerreitor/a acreditará, mediante unha certificación, que se realizou a actividade, logo do 
informe da persoa responsable da coordinación STEMbach da UDC, que será entregado polo/a 
alumno/a na dita vicerreitoría no momento de realizar a solicitude. 
 
6. RECOÑECEMENTO DE CRÉDITOS POR CURSOS DE FORMACIÓN NO CENTRO 
UNIVERSITARIO DE FORMACIÓN E INNOVACION EDUCATIVA (CUFIE) 
Dentro do Plan de Apoio á Aprendizaxe (PAA) do CUFIE , a UDC está a recoñece créditos ao 
estudantado por realizar cursos de formación de acordo cos seguintes criterios e procedemento: 
6.1. Recoñecerase 1 crédito por cada 20 horas de formación, ata un máximo de 3 créditos por curso 
académico. 
6.2 O/A Vicerreitor de Planificación Académica e Innovación Docente acreditará de oficio que se 
superou a formación e enviará ao estudantado a acreditación correspondente. 
 
7. RECOÑECEMENTO DE CRÉDITOS POR ACCIÓNS FORMATIVAS  EN ABERTO 
XESTIONADAS POLO CUFIE 
A UDC recoñece créditos por realizar accións formativas en aberto (por exemplo, MOOC  -Massive 
en liña open courses- ou NOOC) de acordo criterio e procedemento seguintes: 
7.1. Recoñecerase 1 crédito por cada 20 horas de formación en accións formativas en aberto, ata 
un máximo de 3 créditos por curso académico. 
7.2. O estudantado interesado solicitará a acreditación da superación das accións formativas 
perante a Vicerreitoría de Planificación Académica e Innovación Docente. A solicitude incluirá o/s 
diploma/s de superación correspondente. 
 
 
 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 819HLGLV4B2VUK4A0O1KNNPC
Este documento es copia auténtica de un documento custodiado por la Universidade da Coruña. Fecha de creación: 02/05/2023 14:34:13  Página 7 de un total de 8 página(s).


 
   Páx. 8 de 8 
 
 
8. ACTIVIDADES DE VOLUNTARIADO, COOPERACIÓN E INTERNACIONALIZACIÓN  
ORGANIZADAS POLA OFICINA DE COOPERACIÓN E VOLUNTARIADO 
O estudantado  da UDC poderá obter o recoñecemento de 1 ,5 créditos por cada 30 horas de 
dedicación, at a un máximo de 3 créditos por curso académico, nas seguintes actividades de 
voluntariado e de cooperación:  
8.1. Colaboración en estadías de cooperación, a través dunha convocatoria organizada pola UDC 
e destinada a favorecer a solidariedade e a cooperación. 
8.2. Participación en actividades de formación de carácter social e cooperación ao desenvolvemento 
coordinadas pola Oficina de Cooperación e Voluntariado. 
8.3. Participación en actividades de formación organizadas por entidades de iniciativa social co as 
que a UDC asinase un convenio de colaboración. 
8.4. O estudantado  solicitará o recoñecem ento ante a Vicerreitoría de  Internacionalización e 
Cooperación coa indicación da actividade e do período de asistencia. O/a v icerreitor/a acreditará, 
mediante unha certificación, que se realizou a actividade. 
 
9. RECOÑECEMENTO DE CRÉDITOS POR CURSOS DE FORMACIÓN EN IGUALDADE 
PROMOVIDOS POLA OFICINA PARA A IGUALDADE DE XÉNERO OU POLO CENTRO DE 
ESTUDOS DE XÉNERO E FEMINISTAS 
O alumnado que realice os cursos citados obterá  o recoñecemento de créditos , de acordo co s 
seguintes criterios: 
9.1. Recoñecerase 1 crédito por cada 10 horas de formación, ata un máximo de 3 créditos por curso 
académico. 
9.2. Para obter o recoñecemento será condición  a asistencia, cando menos, ao 85  % das clases 
programadas e, de ser o caso, superar as probas correspondentes. 
9.3. O estudantado interesado solicitará o recoñecemento ante a Vicerreitoría de Igualdade, Cultura 
e Deporte, coa indicación da  actividade e do período de asistencia . O/a vicerreitor/a acreditará, 
mediante unha certificación, que se realizou a actividade. 
 
10. RECOÑECEMENTO DE CRÉDITOS POR CURSOS DE FORMACIÓN EN 
RESPONSABILIDADE SOCIAL  
O alumnado que realice actividades formativas organizadas pola Unidade de Atención á 
Diversidade (ADI) do CUFIE, a UDC Saudable ou outra unidade ou servizo relacionada coa 
responsabilidade social obterá o recoñecemento de créditos segundo seguintes criterios  e 
procedemento: 
10.1 Recoñecerase 1 crédito por cada 10 horas de formación, at a un máximo de 3 créditos por 
curso académico. 
10.2. O/a Vicerreitor/a do Campus de Ferrol e Responsabilidade Social acreditará de oficio que se 
superou a formación e enviará ao estudantado a acreditación correspondente. 
A Coruña,  
 
O reitor 
P.D. (RR do 14/01/2020) 
A vicerreitora de Planificación Académica e Innovación Docente 
Nancy Vázquez Veiga 
 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 819HLGLV4B2VUK4A0O1KNNPC
Este documento es copia auténtica de un documento custodiado por la Universidade da Coruña. Fecha de creación: 02/05/2023 14:34:13  Página 8 de un total de 8 página(s).
