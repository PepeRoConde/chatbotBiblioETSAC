                                                                                                                            
 
 
Rúa Lisboa, 7 – andar 1 
Campus da Zapateira 
15008 – A Coruña 
Telf.:(981)167000 ext. 1808/1850/1855 
administracion.turismo@udc.es 
https://www.udc.es/turismo  
 
 
INFORMACIÓN SOLICITUDE APROBADO POR COMPENSACIÓN 
 
DOCUMENTACIÓN A PRESENTAR: 
 
▪ Instancia a decana da Facultade de Turismo indicando a materia para a que se solicita o aprobado 
por compensación. Pode descargar a instancia no seguinte enlace:  
https://www.udc.es/es/turismo/a-facultade/administracion/  (Modelo de instancias). 
 
PRAZO DE PRESENTACIÓN:  
 
▪ Despois do peche de actas de cada oportunidade de examen abrirase un prazo de 15 días hábiles 
para a presentación de solicitudes.  
▪ Estes prazos pódense consultar no calendario académico  de cada curso, cada un destes prazos 
será publicado na páxina web da Facultade de Turismo. 
 
RESOLUCIÓN: 
 
▪ Unha vez rematado o prazo de presentación, o Tribunal de Compensación resolverá as solicitudes 
nun prazo máximo de 20 días hábiles. 
 
REQUISITOS: (artigo 1 da Normativa de Aprobado por Compensación)  
 
1. Que, matriculados en calquera titulación oficial, cursasen, polo menos, o 50% desta na Universidade da Coruña. 
2. Que só lles reste unha materia para finalizar os estudos da titulación correspondente (coa excepción do Proxecto Fin de 
Carreira, Traballo Fin de Grao e Traballo Fin de Máster) e non transcorresen máis de tres cursos académicos desde a 
última convocaroria suspensa. 
3. Para as titulacións de Grao e Máster Universitario: que se teñan presentado, como mínimo, a tres oportunidades de 
avaliación da materia que solicitan compensar. Se a materia pertencese ao derradeiro curso da titulación, ou non estivese 
asociada a un curso do título en concreto, bastará con que se teñan presentado a dúas oportunidades. 
Para as titulacións non adaptadas ao EEES: Que se teñan presentado, como mí nimo, a dúas convocatorias de exame da 
materia que solicitan compensar. 
4. Que nunha das oportunidades ou convocatorias obtiveran unha cualificación igual ou superior a 3,5 sobre 10, na materia 
para a que se solicita a compensación, ou ben igual ou superior ao 60% da nota media desa materia no curso académico 
anterior ao da solicitude da compensación, calculada sen contabilizar os “non presentado”. De non acadar a cualificación 
mínima o Tribunal de Compensación poderá valorar, de acordo co indicado no apartado c) do artigo 5 da Normativa de 
Arobado por Compensación, a información complementaria que estime oportuna para poder outorgar a compensación. 
5. Que a nota media do seu expediente académico, sen computar a materia en que se solicita a compensación,  sexa igual 
ou superior ao 80% da nota media da súa titulación na última promoción con dereito a docencia. 
6. Que estean matriculados na materia en que solicitan compensación, sempre que a normativa vixente llo permita. En caso 
contrario, deberán matricularse  desa materia só aos efectos de concorrer ao procedemento de avaliación por 
compensación. 
 
FORMA DE PRESENTACIÓN: 
 
▪ Por correo electrónico desde o correo institucional do alumno/a (@udc.es) ou presencialmente 
na administración da Facultade de Turismo  dentro do plazo estipulado no Regulamento de 
Evaluación por Compensación. 
 
NOTA: O alumnado que estea pendente da resolución do Tribunal de Compensación disporá dun prazo 
extraordinario de matrícula de 10 días, que contarán desde a data de resolución.  