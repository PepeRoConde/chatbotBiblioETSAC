 1
 
 
 
REGULAMENTO DE BOLSAS NA UNIVERSIDADE DA CORUÑA 
(Aprobado na sesión do Consello de Goberno do 27 de setembro de 2007 e 
modificado na sesión do 31 de outubro de 2007) 
 
CAPÍTULO PRIMEIRO 
Disposicións xerais 
Artigo 1. Obxecto 
 
1. O presente regulamento ten por obxecto regular as bolsas de 
investigación e de colaboración na Un iversidade da Coruña, debéndose 
entender por tales as axudas á investigación e á formación que a 
Universidade da Coruña conceda ou xe stione para a promoción educativa, 
cultural, profesional, científica e artística. 
 
2. Para os efectos deste regulamento, as bolsas revisten tres modalidades:  
 
a) Bolsas de formación específica en investigación financiadas por  
Organismos Internacionais, pol o Estado, polas Comunidades 
Autónomas, por Fundacións, pola prop ia Universidade da Coruña ou 
por calquera outra entidade pública. 
b) Bolsas adscritas a contrato s, convenios ou proxectos de 
investigación, sempre e cando ou propio convenio, contrato ou 
proxecto permita a convocatoria de bolsas.  
c) Bolsas de colaboración en órganos  e servizos da Universidade da 
Coruña. 
 
3. Ás anteriores modalidades resulta ralles de aplicación o réxime que neste 
regulamento se establece, sen prexuí zo da aplicación da lexislación xeral 
vixente. 
  
4. Quedan fóra do ámbito de re gulación do presente regulamento as 
seguintes modalidades: 
 
a) Bolsas e axudas para sufragar os  gastos de matrícula ou estudo, 
total ou parcialmente, calquera que sexa a entidade concédente. 

 2
b) Bolsas e axudas de comedor es, transporte, aloxamento ou 
análogas. 
c) Bolsas e axudas ao estudo para programas de  cooperación 
educativa ou programas de formación en alternancia. 
 
5. Igualmente, exclúense da presente norma as relacións que sexan obxecto 
de regulación polo Dereito laboral e da Seguridade Social, coa única 
excepción do establecido no artigo 46.4 da Lei Orgánica 6/2001, de 21 de 
decembro, de Universidades.  
 
 
Artigo 2. Rexistro público de bolsas 
 
1. Establecerase un rexistro público, único e centralizado de bolsas, no que 
se tomará razón das altas (bolsas aceptadas), das baixas (bolsas finalizadas) 
e das renuncias, ordenadas conforme  a cada modalidade, así como unha 
sucinta referencia ás características destas bolsas, en canto ao obxecto, 
duración e contía. Este rexistro, que se axustará en todo momento ao 
establecido para tales efectos na le xislación sobre protección de datos, 
dependerá da vicerreitoría que asuma as competencias nesta materia. 
  
2. En ningún caso se formalizarán documentos contables de abono nin se 
efectuará ningún pago en concepto de  bolsas, sen a previa e preceptiva 
inscrición no rexistro de bolsas. A persoa responsable deste rexistro 
verificará previamente se se cumprir on os trámites preceptuados por este 
regulamento. 
 
3. Comprobada a aceptación e posterior  inscrición no rexistro, expedirase 
unha credencial cos efectos, responsab ilidades e limitacións contidas no 
presente regulamento. Esta credencial deberá facer constar a modalidade de 
bolsa e a referencia á nor mativa e convocatoria resp ectiva, así como a súa 
contía e duración.  
 
Artigo 3. Dos dereitos   
 
1. As persoas beneficiarias dunha bolsa  teñen dereito a percibir a axuda 
económica expresamente recollida na convocatoria correspondente e na súa 
concreta credencial. Esta axuda económica percibir ase desde o comezo das 

 3
actividades obxecto da bolsa, fa céndose efectivo o seu abono cunha 
periodicidade mensual. 
 
2. Ademais as persoas beneficiarias dunha bolsa terán:  
  
a) Unha persoa responsable da sú a titorización, que tamén o será da 
súa formación, coordinando e orient ando a súa actividade, de que se 
respecten os seus dereitos e de que cumpra coas súas obrigas. 
b) O apoio necesario para o desenvolvemento das actividades obxecto 
da bolsa.  
c) Información de todas as cuesti óns relacionadas coa súa actividade, 
así como dos criterios obxectivos conforme aos que se avaliará a 
memoria que deberá presentar. 
d) Un contorno de realización das actividades no que estean protexidas 
a súa seguridade e saúde.  
e) Protección fronte accidentes e enfermidades padecidas durante o 
período de goce da bolsa.  
f) Un certificado acreditativo das tarefas desenvolvi das unha vez 
rematado o prazo de duración da bolsa. 
g) Gozaren de calquera outro de reito recollido expresamente na 
correspondente convocatoria pública da bolsa. 
 
Artigo 4. Das obrigas e das prohibicións   
 
1. As persoas beneficiarias dunha bolsa teñen a obriga de:   
 
a) Asinar a aceptación e as condicións da bolsa.  
b) Incorporarse ao seu centro de  destino na data indicada na 
convocatoria ou na concesión, sa lvo autorización expresa de quen 
convoque para facelo noutro momento.  A falta de incorporación, ou a 
inasistencia ulterior inxustificad a, interpretarase como renuncia á 
bolsa.  
c) Realizar as súas actividades  con aproveitamento de acordo co 
obxecto da convocatoria pública da bol sa e seguindo as instrucións da 
persoa responsable da súa titorización.  
d) Informar e responder da súa actividade. Ao remate da bolsa deberán 
entregar unha memoria avalada pola persoa responsable da súa 
titorización, quedando condicionado o último pago da bolsa á entrega 
e aprobación da memoria.  

 4
e) A facer uso adecuado das instalacións e dependencias universitarias. 
f) Cumprir os deberes que podan vir establecidos na correspondente 
convocatoria pública da bolsa.   
 
2. A persoa titular da bolsa en tanto ostente esta condición: 
  
a) Non poderá ocupar postos nin do persoal de administración e 
servizos nin do persoal docente e investigador ou que conleven a 
realización de labores propios deste persoal.  
b) Non gozará de exención dos prezos públicos universitarios, salvo 
que a convocatoria que orixine o no meamento, ademai s de proceder 
dun organismo público, inclúa expres amente esta previsión e reciba 
conformidade previa do/a reitor/a.    
c) Non poderá ocupar,  nin sequera transitoriamente, cargo 
universitario algún, salvo que se trat e de cargos para os que exista 
autorización expresa dos Estatutos da  Universidade da Coruña, ben 
por tratarse de órganos abertos á provisión por calquera membro da 
comunidade universitaria, ou be n por ser cargos derivados da 
condición de representantes do estudantado.  
 
Artigo 5. Actividades a realizar 
 
1. As persoas beneficiar ias de bolsas realizarán todas aquelas actividades 
que se lles encomende de acordo co establecido en cada convocatoria. 
  
2. Non realizaren actividades que non estean rel acionadas especificamente 
co obxecto da bolsa. 
 
Artigo 6. Incompatibilidades 
 
1. Durante o seu goce, a bolsa resulta rá incompatible con calquera outra 
axuda económica. Non serán incompa tibles as bolsas reguladas neste 
regulamento coas bolsas e axudas ao  estudo de carác ter xeral para 
titulacións universitarias outorgadas pola Administración Xeral do Estado e 
pola Administración Autonómica ou da propia Universidade da Coruña. 
 
2. Todas as bolsas serán incompatib les con calquera actividade retribuída 
que supoña a obtención de ganancias superiores no seu importe ao trinta 
por cento do Salario Mínimo Interprofe sional. Para tales efectos, poderase 

 5
solicitar á persoa interesada certificación da Axencia Tributaria acreditativa 
do seu nivel de rendas.  
 
Artigo 7. Remate das bolsas 
 
As bolsas terminarán polas seguintes causas: 
 
a) Por finalización do prazo de duración fixado na correspondente 
convocatoria pública da bolsa, de ac ordo sempre co establecido neste 
regulamento. 
b) Por renuncia da persoa titular da bolsa. 
c) Por perda das condicións ou requisitos do nomeamento. 
d) Por revogación do nomeamento motivado no incumprimento das 
obrigas. 
e) Por outras causas que poida especificar a respectiva convocatoria. 
 
 
Artigo 8. Revisión e perda da bolsa 
 
1. A adxudicación das bolsas concedidas  pola Universidade da Coruña 
poderá ser revisada median te expediente contrad itorio, cuxa resolución 
poderá dar lugar á perda do dereito á mesma e á devolución das cantidades 
indebidamente percibidas, dentro do período legal de prescrición, nos 
supostos en que tivesen concorrido oc ultación, falseamento de datos ou 
calquera outra infracción do ordenamento xurídico. 
 
2. Así mesmo, poderá perderse a bolsa  nos casos de inhibición manifesta 
ou neglixente cumprimento das activid ades obxecto desta. Tales extremos 
deberán acreditarse no correspondente expediente contraditorio. 
 
3. Corresponde ao/á reitor/a, ou pers oa en quen delegue, a instrución e 
resolución do expediente ao que se alude nos apartados anteriores, quen 
poderá dispoñer a suspensión provi soria dos efectos económicos das 
bolsas. 
 
4. As responsabilidades a que fai refe rencia o presente artigo enténdense 
sen prexuízo das de orde académica ou penal en que puideren ter incorrido. 
 
Artigo 9. Relación xurídica 

 6
 
As actividades que, por razón das bolsa s concedidas pola Universidade da 
Coruña, realicen as persoas titulare s das mesmas, verificaranse sempre 
como consecuencia e no contexto du nha relación xurídica de estrita 
natureza administrativa, quedando ex cluídas das normas do Dereito do 
Traballo e da Seguridade Social. 
 
CAPÍTULO SEGUNDO 
Das bolsas de formación específica en investigación 
 
Artigo 10. Modalidades de bolsas de investigación 
 
1. As bolsas de investigación na Universidade da Coruña poden ser: 
 
a) Propias. Trátase das bolsas fi nanciadas con cargo directo aos 
orzamentos e programas propios da Universidade da Coruña. 
b) Integradas. Trátase das bol sas dos Programas Estatais ou 
Autonómicos, ou liñas de axuda internacionais, dirixidas 
especificamente á formación do persoal investigador.  
c) Homologadas. Trátase das bolsas financiadas con cargo a 
programas e convocatorias de en tidades públicas e privadas non 
incluídas no apartado anterior, e nos  que participe a Universidade da 
Coruña, ben na valoración das pr opostas e adxudicación das bolsas 
ou ben no seguimento das activid ades obxecto das mesmas. A 
homologación realizarase por solicit ude da entidade concédente ou 
da persoa investigadora principal,  logo da valoración favorable da 
Comisión de Investigación á vista das condicións das bolsas en canto 
a duración, dotación económica e aval investigador. 
d) Adscritas. Trátase das bolsas financiadas con cargo a programas, 
convocatorias ou liñas de financ iamento público ou privado non 
universitario, que non estean homologadas. 
 
Artigo 11. Persoas bolseiras adscritas 
 
1. Os Centros, Departamentos, Institu tos, Centros Tecnolóxicos, Servizos 
ou outros órganos universitarios que adscriban persoas bolseiras de 
calquera convocatoria non homologada, incluídas aqueloutras bolsas en 
cuxa xestión económica non participe a Universidade da Coruña, deberán 
comunicar a súa condición á vicerreito ría correspondente, indicando os 

 7
datos identificativos da persoa beneficiaria, duración, obxecto e contía da 
bolsa.  
 
2. A Vicerreitoría correspondente remitirá estes datos ao rexistro público de 
bolsas para a súa inscrición nun ane xo especial reservado para os 
exclusivos efectos do seu control. Estas persoas, en tanto as súas 
respectivas bolsas non sexan homol ogadas expresamente, non terán a 
consideración de bolseiras de investigación de pleno dereito, e xa que logo, 
non poderán impartir docencia práctica.  
 
Artigo 12. Consignación orzamentaria par a o financiamento de bolsas 
propias e convocatoria 
 
1. Como trámite previo á publicación da convocatoria de  bolsas con cargo 
aos orzamentos da Universidade da Coruña, incorporarase certificación da 
Xerencia na que se acredite a existenc ia de crédito disp oñible para tales 
efectos, así como a retención de crédito correspondente. 
 
2. Como mínimo, a convocatoria expr esará, sempre detalladamente e con 
precisión, os requisitos que se esixan  para formalizar a solicitude, os 
criterios de valoración dos méritos, a comisión encargada de valorar as 
solicitudes e resolver as convocatoria s, a súa duración, unha descrición das 
actividades formativas a desenvolver, así como a súa dotación.  
 
3. Daráselle a esta convocatoria a má xima difusión posible mediante a súa 
publicación no apartado específico de bolsas da páxina web da 
Universidade da Coruña, concedendo un prazo mínimo de seis días hábiles 
para a presentación de solicitudes. Finalizado este prazo, publicárase unha 
listaxe provisoria de persoas admitid as e excluídas e habilitarase un prazo 
non inferior a corenta e oito horas pa ra a presentación de reclamacións. 
Transcorrido este prazo, a comisión pro cederá á resolución da solicitude da 
bolsa e á súa publicación no lugar no qu e se divulgou a convocatoria nun 
tempo máximo de dez días hábiles. Contra esta resolución, poderán 
presentarse os recursos administrativos previstos na lexislación 
administrativa vixente. 
 
4. A comisión encargada de valorar as  solicitudes será a comisión delegada 
correspondente do Consello  de Goberno. No caso de non existir comisión 

 8
delegada, excepcionalmente o Conse llo de Goberno creará unha comisión 
ad hoc, cuxa composición será elixida polo propio Consello de Goberno.  
 
CAPÍTULO TERCEIRO 
Das bolsas adscritas a contratos, convenios ou proxectos de investigación 
 
Artigo 13. Persoas beneficiarias 
 
1. Nos contratos, conve nios ou proxectos de investigación que se 
formalicen coa Universidade da Cor uña poderán consignarse fondos para a 
contratación de persoal en  formación, aínda que, con carácter excepcional, 
sexa posible tamén a formalización de bolsas.  
 
2. A finalidade destas bolsas é propo rcionar unha formación práctica ao 
estudantado universitario dos dous últim os cursos de titulacións oficias da 
Universidade da Coruña ou recentement e egresados de titulacións oficiais 
universitarias, mediante a súa partic ipación ou colaboración en tarefas de 
investigación nun proxecto de inve stigación concreto, financiado por 
entidades públicas ou privadas, no marco dun convenio de colaboración ou 
dun contrato do artigo 83 da Lei Orgá nica 6/2001, de 21 de decembro, de 
Universidades.  
 
3. Serán condicións xerais para ser beneficiario deste tipo de bolsas:  
 
a) Existir conexión entre a actividad e obxecto da bolsa e o historial 
científico-técnico de quen presenta a súa solicitude. 
b) Ser estudante dos últimos cursos da Universidade da Coruña ou ter 
obtido un título oficial univers itario dentro dos cinco anos 
inmediatamente anteriores á data de convocatoria pública da bolsa en 
cuestión. 
 
4. Ademais, deberán cumprirse outro s requisitos especificados na propia 
convocatoria pública correspondente. 
 
Artigo 14. Procedemento 
 
1. Os/As investigadores/as principais  do obxecto do convenio, contrato ou 
proxecto de investigación, remitirá ao Departamento correspondente a 

 9
convocatoria da bolsa, que deberá ax ustarse ao modelo que figura no 
ANEXO I.  
 
2. O Departamento en cuestión dara lle a esta convocatoria a máxima 
difusión posible mediante a súa publicación nos taboleiros de anuncios do 
Departamento e do Centro ao que estea adscrito e no apartado específico de 
bolsas da páxina web da Universida de da Coruña, concedendo un prazo 
mínimo de seis días hábiles para a presentación de solicitudes. Finalizado 
este prazo, publicárase unha listaxe provisoria de persoas admitidas e 
excluídas e habilitarase un prazo non infe rior a corenta e oito horas para a 
presentación de reclamacións. Transc orrido este prazo , procedérase á 
resolución da solicitude da bolsa e á súa publicación nos mesmos lugares 
nos que se publicou a convocatoria nun te mpo máximo de dez días hábiles. 
Contra esta resolución, poderán presen tarse os recursos administrativos 
previstos na lexislación administrativa vixente. 
 
3. A comisión encargada de valora r os méritos segundo o baremo que 
figura no ANEXO I estará formad a cando menos polo investigador 
principal do proxecto de investigación e por un/ha profesor/a e por un/unha 
estudante do Consello de Departamen to, elixidos/as polo Consello de 
Departamento.  
 
4. Unha vez resolta a bolsa, esta co misión remitirá ao rexistro público de 
bolsas a convocatoria e a súa resolución. 
 
5. O/A Reitor/a, a proposta do órgano correspondente nomeará ao bolseiro 
e dispoñerá que se lle estenda a cr edencial e se tome razón da súa 
inscrición no rexistro público de bolsas.  
 
Artigo 15. Duración 
 
1. A duración máxima das bolsas será  dun ano, que poderá ser prorrogado 
só por un ano máis. En ningún cas o, poderanse convocar bolsas cuxa 
duración exceda da que corresponde ao  contrato, ao convenio ou ao 
proxecto de investigación.   
 
2. O tempo de duración da bolsa comeza a computarse a partir da data da 
súa aceptación por parte da persoa titu lar. O comezo da realización das 

 10
actividades formativas correspondentes en ningún poderá anticiparse a data 
de aceptación. 
 
3. En calquera caso, entenderase auto maticamente concluída a bolsa cando 
o faga o convenio, o contrato ou o proxecto de investigación do que traia 
causa, sen que se teña dereito a indemnización algunha. 
 
Artigo 16. Dedicación 
 
1. No caso de estudantado recentement e egresado de titulacións oficiais 
universitarias, a  dedicación nas bolsa s con cargo a convenios, contratos ou 
proxectos de investigación poderá ser a tempo completo ou a tempo 
parcial. 
 
2. Teñen a consideración de bolsas a tempo completo aquelas que esixan 
unha dedicación mínima semanal de qui nce horas e unha máxima de trinta 
e cinco horas. Teñen a consideración de  bolsas a tempo parcial aquelas que 
esixan unha dedicación semanal inferior á requirida para as bolsas a tempo 
completo, sen que, en ningún caso, poida  estar por debaixo das cinco horas 
tamén semanais.  
 
3. No caso de estudantado univers itario dos dous últimos cursos de 
titulacións oficiais da Universidade da Coruña, a  dedicación ás bolsas con 
cargo a convenios, contratos ou proxect os de investigación só poderá ser a 
tempo parcial. 
 
Artigo 17. Contía das bolsas 
 
O Consello de Goberno determinará anualmente, con car ácter xeral, as 
contías máxima e mínima  das axudas por bolsas, atendendo sempre ao 
tempo de dedicación e ao nivel de titulación esixido en cada convocatoria.    
  
 
CAPÍTULO CUARTO 
Das bolsas de colaboración 
 
Artigo 18. Persoas beneficiarias 
 
1. Serán condicións xerais para poder beneficiarse de bolsas de 
colaboración en servizos universitarios da Universidade da Coruña: 

 11
 
a) Estar cursando estudos oficiais na Universidade da Coruña.  
b) Non exceder de 28 anos de idade durante o período de goce da 
bolsa. 
c) Non percibir ningunha axuda económica incompatible. Tampouco 
poderá realizarse ningunha activ idade retribuída que supoña a 
obtención de ganancias superiores no seu importe ao trinta por cento 
do Salario Mínimo Interprofesional. 
d) Existir conexión entre a actividade obxecto da bolsa e o perfil 
académico de quen presenta a súa solicitude. 
 
Artigo 19. Procedemento 
 
1. A proposta do órgano do que dependa cada serviz o, a Universidade da 
Coruña mediante resolución re itoral poderá convocar bolsas de 
colaboración. O órgano que propoña indicará por escrito, con precisión e 
baixo a súa responsabilidade, as activ idades que se asignarán á persoa 
titular da bolsa de colaboración, que só  poderán ser estritamente formativas 
e non consistentes en tarefas prop ias do persoal de administración e 
servizos e do persoal docente e investigador.  
 
2. Como mínimo, a convocatoria expr esará, sempre detalladamente e con 
precisión segundo o modelo que figura como ANEXO II, os requisitos que 
se esixan para formalizar a solicitu de, os criterios de valoración dos 
méritos, a comisión encargada de valorar as solicitudes e resolver as 
convocatorias, a súa duración, unha descrición das actividades formativas a 
desenvolver, así como a súa dotación.  
 
3. Daralle a esta convocatoria a máxi ma difusión posible mediante a súa 
publicación no apartado específico de bolsas da páxina web da 
Universidade da Coruña, concedendo un prazo mínimo de seis días hábiles 
para a presentación de solicitudes. Finalizado este prazo, publicárase unha 
listaxe provisoria de persoas admitid as e excluídas e habilitárase un prazo 
non inferior a corenta e oito horas pa ra a presentación de reclamacións. 
Transcorrido este prazo, procederase á resolución da solicitude da bolsa e á 
súa publicación no lugar no que se publicou a convocatoria nun tempo 
máximo de dez días hábiles. Contra esta resolución, poderán presentarse os 
recursos administrativos previstos na lexislación administrativa vixente. 
 

 12
4. A comisión encargada de valorar as  solicitudes será a comisión delegada 
correspondente do Consello  de Goberno ou as comisións correspondentes 
dos centros. No caso de non existir co misión, excepcionalmente o Consello 
de Goberno nomeará unha comisión ad hoc , que estará formada, cando 
menos, polo/a vicerreitor/a correspondent e, o/a secretario/a xeral, o/a 
xerente, ou persoas en que n deleguen, o/a director/a  ou xefe/a do servizo, 
dous/dúas estudantes elixidos/as polo Consello de Gobe rno e un membro 
do persoal de administración e servizos tamén do servizo.  
 
5. O/A Reitor/a, a proposta do órgano correspondente nomeará ao bolseiro 
e dispoñerá que se lle estenda a cred encial e que se tome razón da súa 
inscrición no rexistro público de bolsas.  
 
Artigo 20. Principios de adxudicación 
 
As bolsas de colaboración serán convocadas baixo os seguintes principios: 
 
a) Concorrencia. Publicarase a convo catoria no apartado específico de 
bolsas da páxina web da Universidade da Coruña. 
b) Obxectividade. A adxudicación das bol sas de colaboración só atenderá a 
méritos obxectivos. 
c) Rotación. Só se poderá gozar da mesma bolsa de colaboración unha vez. 
d) Formación titorizada. En todas as  bolsas se procederá ao nomeamento 
dunha persoa responsable da titori zación, que velará pola adecuada 
formación da persoa titular da bolsa. 
 
Artigo 21. Duración e dedicación 
 
1. A duración máxima das bolsas de  colaboración será de doce meses. 
Finalizados os doces meses, as bolsas non poderán ser prorrogadas en 
ningún caso. 
 
2. A dedicación nas bolsas de colabor ación nunca poderá ser superior a 
quince horas semanais, sen que o tempo de dedicación diario poida exceder 
de catro horas. 
 
Artigo 22. Contía das bolsas 
 

 13
O Consello de Goberno determinará anualmente, con car ácter xeral, as 
contías máxima e mínima das a xudas por bolsas de colaboración, 
atendendo sempre ao tempo de dedicación esixido en cada convocatoria. 
 
Artigo 23. Consignación orzamentaria para o financiamento das bolsas 
 
Como trámite previo á publicación da convocatoria, incorporarase 
certificación da Xerencia na que se  acredite a existencia de crédito 
dispoñible para tales efectos. 
 
Disposición Adicional primeira 
 
1. O presente regulamento debe se r integrado e inte rpretado no marco do 
disposto nos Estatutos da Universida de da Coruña e das normas vixentes 
sobre o ensino universitario, así como  do resto do ordenamento xurídico. 
En particular, para o que non estea di sposto no presente regulamento nin 
nos Estatutos da Universidade, aplicar ase o disposto na Lei de réxime 
xurídico das administracións públicas e do procedemento administrativo 
común. 
 
2. O Consello de Goberno está facu ltado para interpre tar e desenvolver o 
presente regulamento, así como para resolver todas as  incidencias que 
puideran xurdir na súa aplicación. 
 
Disposición Adicional segunda 
 
1. Non poderán presentarse a convoc atorias de bolsas de colaboración 
aquelas persoas que xa fo ran beneficiarias nalgunh a ocasión de calquera 
bolsa de colaboración da Universidade da Coruña, sempre e cando o tempo 
conxunto exceda de doce meses. 
 
2. En ningún caso a concesión dunha bolsa de colaboración implicará a 
incorporación da persoa interesada ao s cadros de persoal da Universidade 
da Coruña.  
 
3. Ter sido titular dunha bolsa nunca poderá implicar pos uír un requisito 
exixible ou un mérito avaliable pa ra optar a prazas de persoal de 
administración e servizos. 
 

 14
 
Disposición Adicional terceira 
 
Para os efectos de aplicación deste re gulamento, a Universidade da Coruña 
habilitará un espazo específico na súa propia páxina web, no que se 
aloxarán todas as convocatorias de bolsas aquí reguladas. 
  
Disposición Adicional cuarta 
 
Decláranse nulas aquelas convocator ias de bolsas que non se axusten ao 
establecido no presente regulamento. 
 
Disposición Adicional quinta 
 
A modificación do presente regulamento  compete ao Consello de Goberno 
da Universidade da Coruña. 
 
Disposición Transitoria 
 
Todas as bolsas ás que lles resulten de  aplicación o presente regulamento e 
fosen convocadas con antelación á sú a entrada en vigor, entenderanse a 
extinguir, séndolles de aplicación o ré xime e condicións establecidos nas 
súas correspondentes convocatorias.  
 
Disposición Final 
 
O presente Regulamento entrará en vigor ao día seguinte da súa aprobación 
polo Consello de Goberno. 
 
 
 
 
 
 
 
 
 
 
 

 15
 
 
ANEXO I 
MODELO DE CONVOCATORIA DE BOLSAS ADSCRITAS A CONTRATOS, 
CONVENIOS OU PROXECTOS DE INVESTIGACIÓN 
 
A Universidade da Coruña fai pública esta convo catoria para estudantes dos últimos cursos da 
Universidade da Coruña ou para quen teña obtido un títul o oficial universitario con 
posterioridade a 30 de setembro de...  . 
 
OBXECTO DA BOLSAS: 
 
O obxecto desta convocatoria é a adxudicación de... ... ... bolsa que facilite unha formación 
práctica ao estudantado universitario dos dous últimos cursos de titulacións oficias da 
Universidade da Coruña ou recentemente egre sado de titulacións oficiais universitarias, 
mediante a súa participación ou colaboración en tarefas de investigación nun proxecto de 
investigación concreto, financiado por entidades públicas ou privadas, no marco dun convenio 
de colaboración ou dun contrato do artigo 83 da Lei Orgánica 6/2001, de 21 de decembro, de 
Universidades.  
 
O importe total destas axudas ascende a... ... ... € con cargo a partida orzamentaria... ... .... 
Esta convocatoria conta con dúas modalidades de bolsa: 
 
Modalidade A: Renovacións Modalidade B: Bolsas de nova adxudicación 
 
REQUISITOS DAS PERSOAS SOLICITANTES 
 
A Universidade da Coruña convoca... bolsas ad scritas ao contrato/convenio/proxecto........  
destinadas a aquelas persoas que cumpran os seguintes requisitos. 
 
Modalidade A: Renovacións 
 
-Ter sido beneficiario/a desta mesma bolsa na convocatoria anterior 
-Contar co informe favorable da persoa responsable da súa titorización. 
 
Modalidade B: Nova adxudicación 
 
- Ser estudante dos últimos cursos da Universi dade da Coruña, ou ter obtido un título oficial 
universitario con posterioridade a 30 de setembro de...  . 
-Non ter sido beneficiario/a de  ningunha bolsa adscrita a contrato/convenio/proxecto durante un 
período superior a 24 meses 
 
FORMALIZACIÓN DAS SOLICITUDES 
 
Modalidade A: Renovacións 
As solicitudes presentaranse por duplicado e acompañadas inescusablemente da seguinte 
documentación: 
- Formulario normalizado. 

 16
- Declaración xurada de non contar con ningunha  axuda económica incompatible nin realizar 
ningunha actividade retribuída. No caso de realizarse unha actividade retribuída, certificación da 
Axencia Tributaria acreditativa do seu nivel de renda s, para os efectos de comprobar que non se 
obteñen ganancias superiores no seu importe ao trinta por cento do Salario Mínimo 
Interprofesional.  
- Memoria do traballo realizado durante o período anterior, asinado pola persoa responsable da 
súa titorización. 
 
Modalidade B: Nova adxudicación 
As solicitudes presentaranse por duplicado e acompañadas inescusablemente da seguinte 
documentación: 
- Formulario normalizado 
- Curriculum vitae da persoa solicitante coa documentación que o acredite. 
-Certificación académica detallada, na que c onsten as cualificacións obtidas, as datas de 
obtención e o número de convocatorias investidas en cada materia (orixinal ou fotocopia 
compulsada) 
- Declaración xurada de non contar con ningunha axuda económica incompatible nin realizar 
ningunha actividade retribuída. No caso de realizarse unha actividade retribuída, certificación da 
Axencia Tributaria acreditativa do seu nivel de renda s, para os efectos de comprobar que non se 
obteñen ganancias superiores no seu importe ao trinta por cento do Salario Mínimo 
Interprofesional.  
 
CONTÍA E PERÍODO 
 
O importe bruto da axuda será de ...... €, ao que se lle aplicarán, de for o caso, as retencións 
correspondentes.  
 
Os pagos faranse con cargo á partida orzamentaria .... 
A duración destas bolsas é de ....  meses comprendidos entre o ....... e o ....... 
A aceptación da bolsa farase mediante documento asinado pola bolseiro/a en que se 
compromete a cumprir todas as condicións recollidas nesta convocatoria. 
 
COMISIÓN DE SELECCIÓN E CRITERIOS DE AVALIACIÓN 
 
A Comisión de Selección estará constituída por : 
Presidente/a: 
Investigador/a principal 
Vogais: 
1 profesor/a do Departamento 
1 estudante do Consello de Departamento 
 
Criterios de avaliación: 
Modalidade A: 
 
Valoración de memoria do traballo realizado 
 
Modalidade B: 
 
Expediente académico: ... puntos (65% da puntuación total). 
DEA: ... puntos (10% da puntuación total). 

 17
Mestrado oficial:... (5% da puntuación total). 
Título de Doutoramento:.. puntos (20% da puntuación total). 
Outros méritos, que deben aparecer descrito s na propia convocatoria,: ...punto (10% da 
puntuación total). 
Coñecemento acreditado do galego:... (5% da puntuación total). 
 
Quen teña o título de doutoramento non poderá obter puntuación polo DEA.  
Só se valorarán os méritos que se acreditaren docum entalmente referidos á data de finalización 
de presentación de solicitudes. 
 
Estas bolsas serán resoltas no prazo de..., contado a partir da data de finalización de 
presentación das solicitudes. 
Contra esta resolución, a persoa interesada poderá  interpoñer un recurso de reposición perante 
o/a reitor/a no prazo dun mes a partir do día seguinte ao da publicación desta resolución na 
páxina web da UDC. 
 
 
 
 
OBRIGAS DAS PERSOAS BOLSEIRAS 
 
Estas bolsas son incompatibles con calquera outra bolsa, salvo as axudas que se convocan para 
realizar actividades formativas dos/as bolseiros/as (bolsas de viaxe, estadías de investigación, 
etc.) ou de axudas ao estudo. Todas as bolsas ser án incompatibles con calquera actividade 
retribuída que supoña a obtención de ganancias s uperiores no seu importe ao trinta por cento do 
Salario Mínimo Interprofesional. Para tales efectos, poderase solicitar á persoa interesada 
certificación da Axencia Tributaria acreditativa do seu nivel de rendas. 
 
As persoas bolseiras comprométense a realizar a súa actividade seguindo as indicacións da 
persoa responsable da súa titorización. 
 
O incumprimento por parte da persoa bolseira dalgunha das condicións recollidas nas presentes 
bases suporá a perda da bolsa concedida e mesmo o reintegro das cantidades percibidas. 
 
Todas as baixas que se produciren, antes do..., serán substituídas por un suplente da relación que 
elaborará a comisión de selección. 
As persoas bolseiras comprométense a  presen tar unha memoria, antes do... das actividades 
realizadas. O incumprimento desta obriga suporá a devolución da contía recibida. 
 
A presente convocatoria debe ser integrada e inte rpretada ao abeiro do Regulamento de bolsas 
de Universidade da Coruña, aprobado na sesión do Consello de Goberno de ........   
 
PRAZO E LUGAR DE PRESENTACIÓN DAS SOLICITUDES (modalidade A e B) 
 
As solicitudes presentaranse no Rexistro Xeral da Universidade da Coruña (Rúa Maestranza 9, 
15001 A Coruña) ou no Rexistro da Vicerreito ría do Campus de Ferrol (Rúa Dr. Vázquez 
Cabrera s/n. Esteiro. 15403 Ferrol) antes das 14h do día ........ 
 
A Coruña ......... 
 

 18
 
 
 
 
 
ANEXO II 
MODELO DE CONVOCATORIA DE BOLSAS DE COLABORACIÓN 
 
A Universidade da Coruña fai pública esta convocatoria de bolsas de colaboración para 
estudantes Universidade da Coruña. 
 
OBXECTO DA BOLSAS: 
 
O obxecto desta convocatoria é a adxudicación de... ... ... bolsas que permitan a formación 
teórica e práctica mediante a realización de actividades de apoio aos servizos universitarios  
 
O importe total destas axudas ascende a... ... ... € con cargo a partida orzamentaria... ... .... 
 
REQUISITOS DAS PERSOAS SOLICITANTES 
 
A Universidade da Coruña convoca... bolsas de colaboración,  destinadas a aquelas persoas que 
cumpran os seguintes requisitos: 
 
- Estar cursando estudios oficiais na  Universidade da Coruña. 
- Non exceder de 28 anos de idade durante o período de goce da bolsa.  
- Non percibir ningunha axuda económi ca incompatible. Tampouco poderá 
realizarse ningunha actividade retribuída  que supoña a obtención de ganancias 
superiores no seu importe ao trin ta por cento do Salario Mínimo 
Interprofesional. 
- Non ter disfrutado de ningunha bolsa de colaboración por un período superior a 
12 meses  
- Existir conexión entre a actividade obx ecto da bolsa e o perfil académico de quen 
presenta a súa solicitude. 
 
 
FORMALIZACIÓN DAS SOLICITUDES 
 
As solicitudes presentaranse por duplicado e acompañadas inescusablemente da seguinte 
documentación: 
-  Formulario normalizado 
- Curriculum vitae da persoa solicitante coa documentación que o acredite. 
- Certificación académica detallada, na que c onsten as cualificacións obtidas, as datas de 
obtención e o número de convocatorias investidas en cada materia (orixinal ou fotocopia 
compulsada). 
- Declaración xurada de non contar con ningunha axuda económica incompatible nin 
realizar ningunha actividade retribuída. No caso de reali zarse unha actividade 
retribuída, certificación da Axencia Tributaria acreditativa do seu nivel de rendas, para 

 19
os efectos de comprobar que non se obteñe n ganancias superiores no seu importe ao 
trinta por cento do Salario Mínimo Interprofesional. 
 
 
 
 
CONTÍA E PERÍODO 
 
O importe bruto da axuda será de ...... €, ao que se lle aplicarán, de for o caso, as retencións 
correspondentes.  
Os pagos faranse con cargo á partida orzamentaria .... 
A duración destas bolsas é de ....  meses comprendidos entre o ....... e o ....... 
A aceptación da bolsa farase mediante documento asinado pola persoa interesada en que se 
compromete a cumprir todas as condicións recollidas nesta convocatoria. 
 
COMISIÓN DE SELECCIÓN E CRITERIOS DE AVALIACIÓN 
 
A Comisión de Selección estará constituída por : 
 
 
Criterios de avaliación: 
 
Expediente académico: ... puntos (un mínimo do 70% da puntuación total). 
Outros méritos, que deben aparecer descritos na propia convocatoria,: ...punto (até un 
máximo do 25% da puntuación total). 
Coñecemento acreditado do galego:... (até un máximo do 5% da puntuación total). 
 
Só se valorarán os méritos que se acreditaren docum entalmente referidos á data de finalización 
de presentación de solicitudes. 
 
Estas bolsas serán resoltas no prazo de..., cont ado a partir da data de finalización de 
presentación das solicitudes. 
 
Contra esta resolución, a persoa interesada poderá interpoñer un recurso de reposición perante 
o/a reitor/a no prazo dun mes a partir do día seguinte ao da publicación desta resolución na 
páxina web da UDC. 
 
OBRIGAS DAS PERSOAS BOLSEIRAS 
 
Estas bolsas son incompatibles con calquera outra bolsa, salvo as que se convocan para a axudas 
ao estudo. Todas as bolsas serán incompatibles con calquera actividade retribuída que supoña a 
obtención de ganancias superiores no seu impor te ao trinta por cento do Salario Mínimo 
Interprofesional. Para tales efectos, poderase solicitar á persoa interesada certificación da 
Axencia Tributaria acreditativa do seu nivel de rendas 
 
As persoas bolseiras comprométense a realizar a súa actividade seguindo as indicacións do titor. 
 
O incumprimento por parte da persoa bolseira dalgunha das condicións recollidas nas presentes 
bases suporá a perda da bolsa concedida e mesmo o reintegro das cantidades percibidas. 
 

 20
Todas as baixas que se produciren, antes do..., serán substituídas pola seguinte persoa da 
relación que elaborará a comisión de selección. 
 
As persoas bolseiras comprométense a  presen tar unha memoria, antes do... das actividades 
realizadas. O incumprimento desta obriga suporá a devolución da contía recibida. 
 
A presente convocatoria debe ser integrada e inte rpretada ao abeiro do Regulamento de bolsas 
de Universidade da Coruña, aprobado na sesión do Consello de Goberno de ........   
 
PRAZO E LUGAR DE PRESENTACIÓN DAS SOLICITUDES  
 
As solicitudes presentaranse no Rexistro Xeral da Universidade da Coruña (Rúa Maestranza 9, 
15001 A Coruña) ou no Rexistro da Vicerreito ría do Campus de Ferrol (Rúa Dr. Vázquez 
Cabrera s/n. Esteiro. 15403 Ferrol) antes das 14h do día ........ 
A Coruña ......... 
 