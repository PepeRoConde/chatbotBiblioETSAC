 
 1 
Regulamento de deseño, elaboración, aprobación e modificación de 
horarios, calendario de exames e titorías da titulación de grao en 
Ciencias da Actividade Física e do Deporte. 
Facultade de Ciencias do Deporte e a Educación Física da Universidade 
da Coruña (UDC) 
Aprobado en Xunta de Centro de 13 de setembro de 2024 
 
1 Motivación e finalidade  do desenvolvemento deste 
Regulamento 
A proposta de regulamento, e o desenvolvemento  da normativa vixente relacionada coa 
planificación da actividade lectiva, o calendario de exames, e a configuración das titorías tanto 
colectivas como individuais, coa finalidade de establ ecer a distribución temporal da a ctividade 
académica, e contribuír á calidade nos procesos de ensino-aprendizaxe, das titulacións de grao 
da Facultade de Ciencias do Deporte e a Educación Física. 
A Lei Orgánica 2/2023, de 22 de marzo, do Sistema Universitario, no artigo 6 , sobre a función 
docente, no pu nto 1 recoñécese “ a docencia e a f ormación son funcións fundamentais das 
universidades e deben entenderse c omo a transmisión orde nada do co ñecemento científico, 
tecnolóxico, humanístico e artístico, e das competencias inherentes ao mesmo ”, así como o seu 
carácter “ preferentemente presencial ”. No seu artigo 33 sobre os dereitos dos estudantes, 
enuncia no punto d) que o estudante ten dereito a “ ser informado previamente ao período  de 
matriculación das modalidades, presencial, virtual o u híbrida, da docencia e a avaliación”, no 
punto e) “ as ti torías e a asesoramento ...” e, no pu nto n) “ a un deseño das actividades 
académicas que facilite a conciliación dos estudios coa vida laboral e familiar”.  
O Real D ecreto 1791/2010, do 30 de decembro, polo que se a proba o Estat uto do Estud ante 
Universitario contempla aspectos igualmente relacionados co deseño dos horarios académicos; 
así pois, no capítulo VI, artigo 23, punto 4, no que se expón que “os centros responsables de cada 
titulación, con anterioridade á apertura do prazo de matrícula, informarán da planificación da 
titulación para o curso académico que incluirá a dedicación do estudante ao estud o e 
aprendizaxe en termos de ECTS, o profesorado previsto  e a distribución horaria global de cada 
materia, a partires dunha coordinación interdepartamental que terá en conta as esixencias do 
traballo, fora do horario lectivo, que os estudantes deberán realizar”. 
Nos Estatutos da Universidade da Coruña aprobados polo D ecreto 101/2004 de 13 de  maio, e 
modificados polo Decreto 194/2007, de 11 de outubro, No artigo 66, punto1.h indicase que o/a 
estudante ten dereito a “coñecer, no momento da súa matrícula, a oferta docente e as datas de 
realización das probas de avaliación”; e no mesmo artigo, punto f. os estudantes teñen dereito 
a “ optar polo horario que lles resulte máis conv ente, dentro dos establ ecidos polo centro e 
segundo a capacidade deste”.  
Considerando igualmente os dereitos dos estudantes , tamén se recolle no Estatuto do 
Estudantado da UDC, aprobado polo Claustro Universitario o 29 de maio de 2007, no seu artigo 
27.4, do dereito a recibir e participar no ensino teórico e práctico do seu correspondente plano 
de estudos, que “ os estudantes teñen dereito a coñecer con antelación abonda e, en calquera 
caso, antes da apertura do prazo de matrícula de cada curso, o programa de cada unha das 
materias –aprobado e coordinado polo Consello do Departam ento correspondente -, o 

 
 2 
profesorado encargado de impar tilas, a bibliografía básica para a súa preparación, os horarios 
das clases teóricas e prácticas,  titorías e datas de exames"; e no artigo 28.1 do dereito á titoría 
que “ os centros deberán aprobar ao inicio de cada curso e/ou cuadrimestre, os horarios de 
titorías de cada profesor”. Ao respecto da modificación dos horarios indica no artigo 27, pu nto 
6, que “ os horarios de clases teóricas e prácticas dun mesmo grupo han de ser compatibles 
durante o curso académico. Unha vez establecidos con carácter definitivo pola Xunta de Centro 
correspondente, só poderán ser modificados por causas de forza maior, requiríndose para iso, 
en todo caso, autorización previa da Dirección do centro e posterior aprobación polo órgano 
competente”. 
A normativa de organización docente dos títulos de grao da UDC, aprobado no Consello de 
Goberno de 27 de marzo de 2009 e modificado nos Consellos de Goberno do 17 de decembro 
de 2009, e de 17 de novembro de 2010 expón que “os centros, con carácter previo á elaboración 
do Plan de Organización Docente  de cada departamento, deberán establecer os horarios de 
docencia tanto expositiva, como interactiva e de titorías en grupos reducidos que corresponden 
as distintas titulación do centro”. 
As normas de avaliación, revisión e reclamación das cualificacións dos estudos de grao e 
mestrado universitario, aprobada polo Consello de Goberno do 19 de decembro de 2013, e coa 
última actualización do 29 de xuño de 017, no seu apartado II de estrutura da doc encia, sinala 
no artigo 2º sobre o horario, no punto 1, que “ cada centro establecerá u n horario semanal de 
actividades académicas que incluirá docencia expositiva, sesións prácticas e dem ais actividades 
presenciais programadas”.  
Por outra banda, a tendendo ao Regulamento de R éxime Interno da Facultade de Ciencias do 
Deporte e a Educación Física, a probado en Consello de Goberno 25 de o utubro de 
2006 (Modificado polo Servizo de Asesoría Xurídica o 10 de Xuño de 2013, aprobado en Consello 
de Goberno do 23 de xullo de 2013, e adaptado novamente de oficio por informe do 18 de 
outubro de 2013), recolle no  seu artigo 29 que, “a xunta de facultade será o órgano que debe 
establecer e aprobar uns criterios xerais que garantan a súa correcta e laboración”, o presente 
regulamento desenvolve os diferentes aspectos relacionados  para un correcto deseño, 
aprobación e modificación . No artigo 30, considerando os criterios para a organización das 
titorías, expón que “ a Xunta de Facultade, para a optimización da actividade docente, é 
consciente da importancia que ten a organización e a elaboración dos horarios de titorías de 
cada curso. Por isto, a Xunta de Facultade será o órgano que debe establecer e aprobar uns 
criterios xerais que garantan a súa correcta elaboración" ; e no artigo 31, de criterios de 
agrupamento dos alumnos, tamén á  Xunta de Facultade, para a optimización dos estudos, 
establecerá e aprobará uns criterios de agrupamento dos alumnos nas materias que compoñen 
o Plan de Estudos, segundo as características teórico-prácticas das mesmas. 
Neste mesmo regulamento de réxime interno, no artigo 18, punto b, refírese que a Comisión de 
Garantía de Calidade entre as súas funcións atópase, a “ planificación e desenvolvemento da 
actividade docente, cumprimento do profesorado e organización do espazo físico (esta última en 
coordinación coa comisión de Persoal e Infraestruturas) ”; e no punto h. “aquelas outras que lle 
sexan delegadas polo Pleno da Xunta de Facultade”. 
Na memoria da modificación do plan de estudos da titulación de graduada ou graduado en 
ciencias da actividade física e do deporte  aprobada no 2024 , no seu apartado  1.3 sobre 
estratexias metodolóxicas de innovación docente específicas, no punto 2 recóllense as seguintes 
relacionadas co obxe cto deste regulamento: “ Creación de grupos de clase de mañá e tarde”; 
“Flexibilidade nos casos que se estime necesario para a asistencia á docencia presencial en 
grupos diferentes en virtude da materia e o seu horario”; “Establecemento de titorías específicas 
de apoio”; “ Adecuación dos períodos de probas parciais ou fina is en virtude das actividades 

 
 3 
circunstancias individuais”; “Todas as materias básicas e obrigatorias estarán asignadas a un 
cuadrimestre. Sempre que sexa posible  aplicaranse criterios para facilitar a flexibilidade da 
oferta para atender ás necesidades propias dos estudantes ; as materias de 4,5 e 6 ECTS 
desdobraranse nos dous cuadrimestres e estas xunto ás de 9 ECTS, serán flexibilizadas nos 
horarios lectivos”. 
Considerando as normas de avaliación, revisión e reclamación das cualificacións dos estudos de 
grao e mestrado universitario, aprobada polo Consello de Goberno da UDC, do 19 de decembro 
de 2013, e con última actualización do 29 de xuño de 2017,  no artigo 2, que “ o horario das 
actividades ou probas de avaliación no período oficial de avaliación, debe ser aprobado pola 
xunta de centro o u pola comisión académica específica nos títulos interuniversitarios e publicado 
para cada curso académico, antes do comezo do prazo de matrícula, no taboleiro oficial e na 
páxina web do centro ”; no artigo 7º, pu nto 1, indícase que “ como norma xeral incluir ase unha 
actividades de avaliación para realizar nas datas establecidas no calendario académico oficial”; 
e  no artigo 13º, punto 1, recóllese que  “no período marcado para a avaliación das convocatorias 
oficiais, tanto na primeira como na segunda oportunidade, realizaranse as probas de avaliación 
nas datas e nos horarios que foren aprobados e publicados pola xunta de centro c on 
anterioridade ao comezo do prazo de matrícula e conforme ao calendario académico xeral da 
Universidade”. Nesta mesma norma considérase adema is no seu artigo 12º a posibilidade de 
realización das probas de avaliación en datas distintas da ordinaria e base a causas concretas e 
xustificadas; e no artigo 13º o procedemento e condicións de cambio de data ante situacións de 
imposibilidade sobrevida. Deste xeito considéranse as p autas para o establ ecemento de datas 
nos períodos oficiais, a súa relación coa convocatoria ordinaria e as súas dúas oportunidades,  e 
a convocatoria adiantada. 
En canto as t itorías, no  Real D ecreto 1791/2010, do 30 de decembro, polo que se a proba o 
Estatuto do Estudante Universitario, no seu capítulo V recolle o dereito dos estudantes  a seren 
titorizados, as condicións nas que se levarán a cabo, así como os aspectos tempor ais da súa 
aplicación, como se recolle por exemplo no artigo 21, porto 3, onde se di que “Las universidades, 
a través dos seus centros e  departamentos, garantirán que os estud antes podan acceder ás 
titorías, establecendo os criterios e horarios correspondentes”. 
Considerando estes fundamentos normativos e orientacións académicas, a elaboración dos 
horarios académicos, calendario de avaliación e establecemento de titorías  nos prazos  
establecidos, cumpre a dobre finalidade de facilitar a elección e a planificación académica anual 
dos estudantes, por unha banda, e a de racionalizar os recursos da Universidade e do centro, 
por outra. 
Por todo isto a  organización académica no relativo ao establecemento dos h orarios ten como 
principio fundamental facilitar o desenvolvemento da labor pedagóxico dun xeito racional e 
adecuado. Tratarase de crear as mellores condicións para garantir que se acade un desempeño 
óptimo dos procesos de ensino-aprendizaxe. 
2 Definición de termos 
A efectos desta normativa entenderase por: 
Actividade académica : conxunto das actividades formativas que desenvolve n os 
estudantes nas ensinanzas de grao d e acordo coa programación do plan o de estudos. 
Formarán parte da planificación docente das distintas materias ou disciplinas, e a súa 
finalidade será a transmisión ordenada de coñecementos ou contidos e a consecución 
de competencias e habilidades ou destrezas por parte do estudante, isto é, a adquisición 
dos resultados de aprendizaxe.  Esta actividade desenvolver ase dentro d o calendario 

 
 4 
académico aprobado pola UDC. 
Actividade académica lectiva: Conxunto das accións que conforman as actividades 
formativas planificadas nas ensinanzas que requiren da interacción entre docente e 
discente e se desenvolven en espazos presenciais -como aulas, laboratorios, despachos, 
espazos abertos ou pechados que sexan destino de saídas ó campo e/ou visitas, e outros 
espazos docentes da universidade ou entidade colaboradora - ou en espa zos lectivos 
virtuais como campus on -line, ferramentas de videochamada, corr eo electrónico, etc. 
Estas act ividades, que poderán ser presenciais ou virtuais e neste caso, síncronas ou 
asíncronas, desenvolveranse a través de clases teóricas ou prácticas, traballo de campo 
ou laboratorio, seminarios, conferencias, visitas externas, probas de avaliación, titorías, 
revisión de tarefas, defensa de traballos, etc., sempre que estean supervisadas por 
docentes ou responsables académicos  en entidades colaboradoras. Den de o punto de 
vista do docente, a actividade lectiva incluirá as horas de dedicación por crédito ECTS 
recollidas no seu plan de organización docente (POD) así como as horas dedicadas a 
tarefas de atención e supervisión do traballo do alumnado, o que será de especial 
importancia nas actividades virtuais.  Esta actividade desenvolverase no diferentes 
períodos lectivos establecidos e aprobados pola UDC. 
Calendario académico: Distribución de datas e períodos que determina as actividades 
correspondente a un curso académico. 
Curso académico: Período de desenvolvemento actividades académicas comprendidos 
entre dúas datas. Abarca dous períodos lectivos, os períodos de avaliación, así como as 
datas e períodos non lectivos. 
Horarios lectivos : Documento con carácter cuadrimestral e anual para cada curso 
académico, que contén a distribución temporal das  materias por titulacións, cursos, 
grupos (expositivos, interactivos, …) vinculados á Facultade do Deporte e a Educación 
Física, así como tamén establece os espazos asignados a dita docencia. A súa elaboración 
e deseño asumirá o calendario académico datas oficiais determinadas pola UDC para 
cada curso académico. 
Modalidade de ensinanza presencial ou modalidade docente presencial: aquela en que 
o conxunto da actividade lectiva que enmarca o plan de estudos desenvolvese en forma 
presencial, interactuando o profesorado e os estudantes  no mesmo espazo físico, sexa 
este o aula, laboratorios, ou espazos académicos especializados. No caso de que a 
actividade docente sexa síncrona e estea programada para ter lugar de forma presencial 
nun centro e, ó mesmo tempo, de forma virtual noutro centro distinto, sexan estes da 
UDC ou doutra universidade ou organismo con capacidade de intervención académica a 
nivel de ensino superior, a dita actividade considerarase presencial. 
Plan docente anual (PDA): Encargo da docencia e distribución de grupos para cada unha 
das materias dunha titulación. 
Períodos de avaliación: Distribución temporal do desenvolvemento das actividades de 
avaliación; na UDC considéranse catro períodos: período de avaliación do adianto de 
oportunidade, período de avaliación de materias do primeiro cuadrimestre, período de 
avaliación de materias do segundo cuadrimestre e anu ais, e período de avaliación da 
segunda oportunidade 
Períodos lectivos : períodos que comprenden o desenvolvemento das actividades 
académicas docentes ou lectivas, distribuídos en dous cuadrimestres 
Titorías lectivas grupais: Titorías realizadas cos grupos de estudantes no seu  conxunto 

 
 5 
ou ben con algún dos subgrupos correspondentes á docencia expositiva ou interactiva, 
con especial relación ao desenvolvemento da actividade lectiva. 
Titorías académicas personalizadas: Titorías realizadas co s estudantes a nivel 
individual, o de pequeno grupo, coa finalidade asesoramento con relación aos diversos 
aspectos dunha materia. 
3 Configuración dos h orarios académicos, calendario de 
avaliación, asignación de recursos, horarios de titorías 
3.1 Criterios e configuración para a elaboración dos horarios académicos 
3.1.1 As bases para a elaboración e modificación dos horarios virán dadas polos seguintes 
criterios:  
a) Garanti-la calidade da docencia para os estudantes. 
b) Desenvolver a impartición  completa dos créditos  presenciais teóricos e prácticos 
correspondentes a cada materia. Para iso terase en conta o PDA  nunha primeira 
instancia, e o POD nunha fase posterior de revisión,  relacionado con cada unha das 
materias (incluíndo actividades formativas, número de alumnos, número de grupos, 
etc.) proporcionado por cada departamento. 
c) Asegurar un desenvolvemento racional das actividades de ensino- aprendizaxe.  
d) Favorecer a optimización e o aproveitamento axeitado dos recursos dispoñibles.  
e) Promover a coordinación e a transparencia. 
f) Atender ás consideracións e directrices relacionadas expostas na memoria do título 
g) Procurar as garantías de conciliación do profesorado 
h) Procurar, cando sexa posible, a distribución das horas de clase de cada materia o de 
grupo de clase, tanto na quenda de mañá como na quenda de tarde. 
3.1.2 Configuración dos horarios académicos 
a) Os horarios das sesións de clase  poderanse poñer nos días lectivos,  nos horarios de 
funcionamento académico da Facultade e, con una distribución das sesións expositivas 
ou interactivas de cada unha das materias de, como mínimo, dous días.  Considerarase 
para iso as estratexias metodolóxicas recollidas na memoria de cada título que afectan 
á configuración dos horarios académicos. 
b) Procurarase, na medida das posibilidades  de  cada  titulación  e  da  dispoñibilidade  de  
profesorado e espazos, o agrupamento (ben pola mañá, ben pola tarde) das  sesións de 
clase en tramos sucesivos  que  deban  recibir  os estudantes  dun  determinado  curso, 
minimizando os ocos que se poidan producir nos horarios. En calquera caso intentarase 
que diariamente os estudantes non teñan máis de seis horas de clases en total, máis de 
cinco horas consecutivas de diferentes materias, dúas horas e media de dif erente tipo 
de sesión de clase (1 sesión expositiva e 1 sesión interactiva), ou dúas horas do mesmo 
tipo de sesión, salvo que o requira de xeito excepcional  a programación de clases 
prácticas, actividades de carácter especial, como saídas de campo,  conferencias, 
prácticas de laboratorio,  visitas, etc.  Para isto, promoverase a configuración dunha 
planificación o máis equilibrada posible e a máxima concentración das aulas. 
c) Evitaranse solapamentos dos horarios  de troncais e obrigatorias cos das disciplinas 
optativas recomendadas para cada curso. De igual xeito, intentarase evitar a 
coincidencia en hor ario das materias optativas, f avorecendo a máxima oferta da 

 
 6 
optatividade real, independentemente do curso no que se poñan en cada unha delas.  
Sempre que sexa posible a tenderanse, na medida do posible, as suxestións dos 
profesores referidas á organización horaria daquelas disciplinas que necesitan unha 
especial distribución temporal das clases teóricas ou prácticas, de igual modo que as 
relativas á compatibilidade de hor arios daqueles profesores que imparten docencia en 
varios centros. 
3.2 Criterios e configuración do calendario de exames 
Intentaranse distribuír de forma homoxénea as datas de exames das disciplinas fundamentais e 
obrigatorias de cada curso e titulación, ao longo do período establecido en cada convocatoria. 
a) Nos períodos de avaliación da convocatoria adiantada,  primeiro e segundo 
cuadrimestre, establecerase un calendario no que as datas para cada unha das materias 
organizaranse de xeito que se realicen  primeiro as materias de formación básica e 
obrigatorias, e a continuación as optativas. 
b) No período de avaliación da segunda oportunidade, o calendario de datas de exames 
organizarase de xeito que se realicen primeiro aqueles correspondentes ás materias do 
primeiro cuadrimestre, e a continuación os das materias do segundo cua drimestre ou 
anuais, e finalmente as correspondentes ás materias optativas.  
c) Tentarase establecer datas diferentes para as materias dos cursos consecutivos. 
d) Na programación dos sistemas de avaliación evitarase, de conformidade co establecido 
na normativa autonómica e da propia universidade, que un/unha estudante sexa 
convocado a probas de carácter global de distintas disciplinas do mesmo curso nun 
prazo inferior a vinte e catro horas. 
e) En canto ao horarios das probas de avaliación, asignar anse bandas horarias diferentes 
para o desenvolvemento de materias de diferentes cursos, con tempo suficiente entre 
elas, para evitar o solapamento entre elas. 
f) Garantir a participación dos estudantes a través dos seus representantes na elaboración 
de calendarios de datas, horas e espazos de realización das probas de avaliación 
correspondentes ao calendario de exames 
3.3 Horarios de titorías 
As titorías son horarios establecidos para a atención dos estudantes  po e relacionados co 
desenvolvemento das materias. 
3.3.1 Tipos de titorías 
As titorías académicas a realizar por parte do profesorado diferéncianse en dous tipos: 
- Titorías lectivas grupais. De atención colectiva aos grupos de estudantes con relación a 
cada unha das materias, como recurso de atención complementaria sobre a actividade 
lectiva fundamentalmente, establecidas e aprobadas simultaneamente  cos horarios 
lectivos do título. A súa finalidade é garantir  un período libre de actividades lectivas de 
grupos de clase tanto para os estudantes  coma profesorado dunha materia, e atender 
a cuestión directamente relacionadas co desenvolvemento da materia.  Ditas titorías 
teñen carácter complementario ás sesións expositivas e interactiva, e a súa orientación 
en ningún caso pode substituílas. 
- Titorías académicas personalizadas. De atención ao estudan te a nivel individual ou 
grupal, con unha atención máis personalizada nos horarios establecidos e publicados 
polo profesorado de acordo coas directrices da UDC para a súa dedicación a titorías. 

 
 7 
3.3.2 Elaboración, aprobación e publicación dos horarios de titorías lectivas grupais. 
Para o deseño, aprobación e publicación dos horarios de titorías lectivas grupais  seguiranse os 
seguintes criterios: 
a) Os horarios das titorías grupais de clase poderanse poñer nos días lectivos nos horarios 
de funcionamento académico da Facultade procurando a súa integración nos bloques 
de actividades lectivas ou ben xerando bloques horarios de titorías grupais, evitando na 
medida do posible xerar horarios libres. 
b) Evitarase o solapamento coas sesións de clase da materia á que corresponde, así como 
con outras titorías lectivas grupais de materias do mesmo curso. 
c) Sempre que sexa posible atenderanse as suxestións do profesorado, recibidas en tempo 
e forma, para un óptimo desenvolvemento. 
3.3.3 Elaboración, aprobación e publicación dos horarios de titorías académicas 
personalizadas 
Os horarios de titorías de atención académica  individual aos estudantes serán elaborados 
atendendo ás directrices establecidas pola normativa correspondente da UDC ; remitidos ao 
decanato, e logo da súa aprobación pola Comisión de Garantía de Calidade, serán distribuídas e 
publicadas polo profesorado atendendo a normativa, prazos e pautas de establecidos pola UDC. 
Expóñense así os seguintes criterios para o desenvolvemento das titorías académicas 
personalizadas de atención individual ao estudante: 
a) Garantir o número de horas de titorías semanais durante os períodos lectivos e de 
avaliación segundo se estableza anualmente na Normativa pola que se regula a 
dedicación do persoal docente e investigador  (UDC) e no Procedemento para a 
elaboración do plan de organización docente  (POD), así como outras normativas que o 
consideren. 
b) Realizarse durante o horario de apertura da facultade 
c) Non coincidir en caso algún co tempo de docencia asignado ao/á profesor/a e 
procurando axustarse ás quendas de docencia, se as houbese, de modo que se posibilite 
a asistencia dos estudantes. 
d) As titorías levaranse  a cabo normalmente no despacho habitual do profesorado 
correspondente, nas dependencias que este estime máis adecuadas para o seu mellor 
desenvolvemento ou nos espazos que habilite a facultade para tal efecto. Autorízanse 
as titorías a distancia por video conferencia no horario previsto, sempre que se 
empreguen as ferramentas institucionais. 
e) A fracción mínima de horas de atención ao s estudantes será de 1 hora diaria na 
determinación das titorías 
f) A fracción máxima de horas de atención ao s estudantes será de 3 horas diarias na 
determinación das titorías 
g) Nos dous cuadrimestres establecerase polo menos unha titoría no horario da primeira 
metade da xornada lectiva (9:00 a 15:00 horas) e outra na segunda  (16:00 a 20:00 
horas). 
h) profesorado publicará o seu horario de titorías a través da aplicación xerada para tal 
efecto pola Universidade da Coruña, nos prazos establecidos ao inicio de cada 
cuadrimestre 

 
 8 
3.4  Aprobación dos horarios académicos, calendario de avaliación e titorías lectivas 
grupais 
Para a elaboración dos Horarios académicos, calendarios de exames, titorías lectivas grupais así 
como da asignación dos recursos, expóñense as seguintes fases e accións: 
1. Nunha  primeira  fase, a  persoa  responsable  da  organización académica  da Facultade   
recompilara e analizará a información relacionada co PDA da titulación, o calendario 
académico e de exames  da UDC, así como as aportacións do responsable do PAT, 
coordinadores de curso, responsable de titulación, representantes de estudantes, 
Comisión de Garantía de Calidade, etc., información que será valorada de forma global 
e ponderada para a configuración dun primeiro borrador dos  horarios e calendario de 
avaliación  para  a(s)  titulación (s) correspondente(s). 
2. Nunha segunda fase, o equipo decanal, en colaboración cos/as responsables de 
titulación/s, elaborarán unha primeira proposta, que se trasladará ao PDI e responsables 
dos estudantes , abríndose un prazo para a revisión e comunicación de posibles 
incidencias, así como a incorporación dos axustes que sexan necesa rios a ese primeiro 
borrador. 
3. Unha terceira fase, a proposta será revisada e valorada pola Comisión de Garantía de 
Calidade de acordo coa presente normativa  e outra de rango superior que lle poida 
afectar, realizando propostas se considera necesario , para remitir a continuación ao 
equipo decanal. 
4. Finalmente, o equipo decanal  estudiará e considerará as propostas da Comisión de 
Garantía de Calidade, para redactar  a proposta anual de horarios  e calendario de 
exames a elevar á Xunta de Centro para a súa aprobación, se procede. 
Os documentos cos horarios  académicos e calendario de exames unha vez aprobados 
publicaranse a través dos m edios oficiais establecidos  para a súa divulgación (páxina web, 
taboleiros, correo electrónico, etc.) 
3.5 Procedemento para a resolución de modificacións  en horarios e calendario de 
exames  
Atendendo ao artigo 27, punto 6, do estatuto dos estudantes da UDC, o horarios de clases “unha 
vez establecidos con carácter definitivo pola Xunta de Centro correspondente, só poderán ser 
modificados por causa de forza maior, requiríndose para iso, en todo caso, autorización previa 
da Dirección do Centro e posterior aprobación polo órgano competente”. 
Unha vez aprobados os Horarios académicos, calendarios,  e asignacións de recursos e 
equipamentos para a solicitude de modificación de horarios estableceranse uns prazos en 
relación a cada un dos cuadrimestres. 
a) As propostas de modificación poden partir do decanato da Facultade ou ben do s 
estudantes e/ou PDI. Neste último caso, deberán  ser dirixidas ao decanato da 
Facultade, quen estudiará, emitirá un informe se procede, e as trasladará á Comisión de 
Garantía de Calidade, quen por delegación da Xunta de Centro, as resolverá aceptando 
ou desestimando segundo considere en cada caso. 
b) O decanato establecerá os prazos de solicitude para as modificacións de Horarios do 
primeiro e o segundo cuadrimestre, que se resolverán nun prazo de 5 días hábiles  a 
partir da finalización dos ditos períodos de solicitude. 
c) De xeito excepcional e por situacións de continxencia sobrevidas o decanato  poderá 
propor modificacións aos horarios académicos á Comisión de Garantía de Calidade fora 
destes prazos de solicitude de modificación. 

 
 9 
d) En todo caso, a Comisión de Garantía de Calidade resolverá considerando está 
normativa de xeito específico, así como outra normativa relacionada. 
e) A presentación dunha solicitude de modificación de horario  non xustificará en ningún 
caso aplicación dese cambio de maneira provisoria mentres no teña lugar a resolución 
positiva do mesma.  
Por outra banda, c onsiderando as normas de avaliación, revisión e reclamación das 
cualificacións dos estudos de grao e mestrado universitario, aprobada polo Consello de Goberno 
do 19 de decembro de 2013, e con última actualización do 29 de xuño de 2017, sobre a solicitude 
de realización de probas de avaliación en data distintas da ordinaria no seus pu ntos 1, 2, 3, 4 e 
5, establécese o dereito dos estudantes a realizar as probas de avaliación en datas diferentes ás 
oficiais, as causas que se teñen que dar, así como as condicións que se han de cumprir para o 
establecemento dunha nova data. 
Unha vez establecidos e publicados os horarios e o calendario de exames definitivos, para a 
resolución das posibles incidencias seguirase o procedemento seguinte: 
a) Solicitude escrita ao decanato na que se expresen as razóns de causa de forza maior da 
modificación e a alternativa proposta. 
b) Esta solicitude deberase trasladar un mes antes da data oficial e deberá estar asinada 
polo profesor e os alumnos implicados. 
c) Mentres non se autorice a modificación, manteranse as datas ou horarios de exames 
publicados. 
En calquera caso, tódalas modificacións propostas deberanse axustar ó establecido na 
normativa de avaliación da UDC e normativa universitaria de nivel superior. 
3.6 Administración, asignación e modificación de espazos e instalacións 
No procedemento de deseño dos Horarios  académicos p rocurarase a adecuación das  aulas, 
instalacións e equipamentos asignados ao volume de alumnado inscrito e ás necesidades 
pedagóxicas de cada guía docente da materia  (dotación de medios informáticos e audiovisuais, 
equipamentos específicos, laboratorios, modalidades e especialidades deportivas, etc.). 
3.7 Modificación dos horarios de titorías académicas personalizadas 
As modificacións dos horarios  de titorías  académicas personalizadas o docente as deberá 
informar a o seu Departamento e, unha vez  autorizadas polo decanato,  estas mudanzas  
deberanlles ser comunicadas aos estudantes con suficiente antelación. 
 
DISPOSICIÓN TRANSITORIA 
Serán efectivas aquelas modificacións de horarios, calendario de exames e titorías da titulación 
de grao en Ciencias da Actividade Física e do Deporte aprobados na Xunta de Facultade ata a 
mesma data da aprobación deste Regulamento pola Xunta de Facultade. 
 
DISPOSICIÓN DERRADEIRA  
Este regulamento entrará en vigor ao día seguinte da súa publicación na Web da Facultade de 
Ciencias do Deporte e a Educación Física da UDC. 