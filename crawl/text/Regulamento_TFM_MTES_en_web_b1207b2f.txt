Página 1 
Escola Universitaria 
de Arquitectura Técnica 
Regulamento do Traballo de Fin de Mestrado Universitario. 
Aprobado en Comisión Acádemica el 30 de mayo de 2014.
Título de "Máster Universitario en Tecnologías de Edificación 
Sostenible por la Universidad de A Coruña".
EU de Arquitectura Técnica de A Coruña.
Segundo normativas reguladoras: 
P
rocedemento para a avaliación dos Traballos Fin de Grao e Fin de Mestrado (Vicerreitoría de 
Títulos, Calidade e Novas Tecnoloxías), 21 de febrero de 2014. 
N
ormativa reguladora defensa do traballo fin de grao (TFG) e do traballo fin de mestrado 
universitario (TFM), aprobada polo Consello de Goberno do 19 de decembro de 2013  
(Modificada polo CG do 30 de abril de 2014). 
N
ormas de avaliación, revisión e reclamación das cualificacións dos estudos de Grao e 
Mestrado aprobada polo Consello de Goberno do 19 de decembro de 2013.  (Modificada polo 
CG do 30 de abril de 2014). 
N
ormativa de xestión académica da UDC para o curso 2013- 2014, aprobada por resolución 
reitoral do 27 de xuño de 2013.  
N
ormativa pola que se regulan as ensinanzas de Grao e Mestrado na UDC, aprobada polo 
Consello de Goberno do 27 de xuño do 2012.  
C
ontidos: 
1. O
bxecto e ámbito de aplicación.
2. N
atureza e finalidades do TFM.
3. Ma
trícula do TFM.
4. Guía docente.
5. D
irección académica do TFM.
6. O
ferta de temas do TFM e asignación de dirección.
7. S
olicitude de defensa e presentación do TFM.
8. T
ribunais de avaliación, lugar e data de defensa.
9. A
cto de defensa do TFM.
10. Avaliación e cualificación.
11. Actas de cualificación.
12. C
onsulta e publicación do TFM.

Página 2 
 
 
 
 
1. Obxecto e ámbito de aplicación. 
1.1. Este regulamento contén as directrices relativas á definición, realización, defensa, 
cualificación e tramitación administrativa dos Traballos Fin de Mestrado (en adiante 
TFM) marcados no plan de estudos do Máster Universitario en Tecnoloxías de 
Edificación Sostenible da UDC. 
 
1.2. O contido deste regulamento complétase co resto de regulamentacións e 
procedementos da UDC  e superiores  que se atoparen en vigor e que se referiren, 
entre outros aspectos, ao sistema de avaliación, ao recoñecemento e á transferencia 
de créditos, así como á mobilidade de estudantes.  
 
1.3. A Comisión Académica do mestrado é o órgano colexiado ordinario competente 
na xestión dos TFM, segundo regulamento aprobado na Xunta de Centro da Escola  
Universitaria de Arquitectura Técnica do 13 de xuño de 2013.  
 
 
2. Natureza e finalidades do TFM. 
2.1. O TFM  supón a realización dun proxecto, unha investigación ou un estudo 
concreto baixo a supervisión dun ou máis directores. É un traballo persoal e autónomo 
do estudante , debendo presentarse e defenderse ante un tribunal universitario, de 
forma individual e pública.  Neste traballo deben integrarse e desenvolvers e os 
contidos formativos recibidos, así como as capacidades, competencias e habilidades 
adquiridas durante o período de docencia do Mestrado.  
 
2.2. O TFM deberá estar orientado a se aplicaren as competencias xerais asociadas 
ao título e as sinaladas no Real decreto 1027/2011, do 15 de xullo, polo que se 
establece o Marco español de Cualificacións para a Educación Superior, para o nivel 
de Mestrado: 
a) ter adquirido coñecementos avanzados e demostrado, nun contexto de 
investigación científica e tecnolóxica ou altamente especializado, unha 
comprensión detallada e fundamentada dos aspectos teóricos e prácticos e da 
metodoloxía de traballo nun ou máis campos de estudo;  
b) saber aplicar e integrar os seus coñecementos, a comprensión destes, a súa 
fundamentación científica e as súas capacidades de resolución de problemas 
en ámbitos novos e definidos de forma imprecisa, incluíndo contextos de 
carácter multidisciplinar tanto investigadores como profesionais altamente 
especializados;  
c) saber avaliar e seleccionar a teoría científica adecuada e a metodoloxía precisa 
dos seus campos de estudo para formular xuízos a partir de información 
incompleta ou limitada, incluíndo,  cando sexa preciso e pertinente, unha 
reflexión sobre a responsabilidade social ou ética ligada á soluci ón que se 
propoña en cada caso; 
d) ser capaces de predicir e controlar a evolución de situacións complexas 
mediante o desenvolvemento de novas e innovadoras metodoloxías de traballo 
adaptadas ao ámbito científico/investigador, tecnolóxico ou profesional 
concreto, en xeral multidisciplinar, no que se desenvolva a súa actividade; 

Página 3 
 
e) saberlle transmitir dun modo claro e sen ambigüidades a un público 
especializado ou non resultados procedentes da investigación científica e 
tecnolóxica ou do ámbito da innovación máis avanzada, así como os 
fundamentos máis relevantes sobre os que se sustentan;  
f) ter desenvolvido a autonomía suficiente para participar en proxectos de 
investigación e colaboracións científicas ou tecnolóxicas dentro do seu ámbito 
temático, en contextos interdisciplinares e, se é o caso, cunha alta compoñente 
de transferencia do coñecemento;  
g) ser capaces de asumir a responsabilidade do seu propio desenvolv emento 
profesional e da súa especialización nun ou máis campos de estudo. 
 
2.3. O tema de que for obxecto o TFM, tanto no seu nivel como na súa extensión e os 
seus obxectivos, deberá posibilitar que o/a estudante o realice no número de horas 
equivalentes aos créditos ECTS asignados a este traballo no plan de estudos, e coa 
duración que alí se establece.  O Centro velará mediante os mecanismos de 
coordinación existentes e a C omisión sinalada no artigo 1.3 por que isto se cumpra e, 
en consecuencia, poidan alcanzarse as taxas de eficiencia, éxito e graduación 
previstas no sistema de garantía de calidade. 
 
2.4. O proceso investigador é clave no TFM. A investigación pode ir dirixida cara a 
diferentes finalidades: 
a) Corroborar unha ou máis hipótese a través da obtención de determinados 
resultados conseguidos mediante diversas metodoloxías de recollida de datos 
de orde cuantitativa e/ou cualitativo que acheguen coñecemento sobre temas e 
ámbitos relacionados co Mestrado. Debe estar fundamentada nun marco 
teórico que dea consistencia científica a aquilo que se pretende confirmar; é 
dicir, require enmarcar ben o interrogante a investigar ou a hipótese de partida. 
Ademais, é importante clarificar o enfoque e o deseño metodolóxico buscando 
a coherencia con todo o conxunto. 
b) Elaborar unha proposta práctica ou de innovación que responda a unha 
necesidade detectada nun sector profesional concreto. O documento debe ser 
verosímil e seguir todas as características de contido e de forma propios dos 
que se entregarían nun ámbito laboral de referencia. 
c) Achegar unha reflexión crítica sobre os aspectos teóricos do coñecemento 
adquirido. En todos os casos require unha fundamentación científica. 
 
2.5. Algunhas das formas nas que se poden presentar os Traballos de Fin de 
Mestrado poden ser: 
a) Como artigo de revista indexada. Esta forma de traballo consiste na 
elaboración dun artigo científico. Debe cinguirse ás pautas de presentación e 
avaliación dun artigo científico, e particularmente ás establecidas pola revista á 
que se pense enviar o traballo, feito que implica considerar cada unha das súas 
partes segundo cal sexa a modalidade do artigo, é dicir, de carácter empírico 
ou teórico. Require un importante exercicio de síntese. 
Para poder defender o TFM con este formato de presentación, o/a estudante 
deberá xustificar mediante una carta de aceptación da comisión da revista 
indexada con anterioridade a data de presentación do TFM, aínda que non é 
requisito indispensábel que xa fóra aceptado  derradeiramente. Despois de 
rexistrada a solicitude de defensa do TFM, o/a estudante deberá entregar na 

Página 4 
 
Administración do Centro, durante os prazos que indique o centro, os informes 
remitidos polos avaliadores externos, xunto co resto da documentación 
establecida no artigo 7.5. 
b) Como ponencia en congreso con revisión por pares . Esta forma de tr aballo 
consiste na elaboración dunha ponencia. Debe cinguirse ás pautas de 
presentación e avaliación dunha ponencia científica, e particularmente ás 
establecidas polo congreso ó que se pense enviar o traballo, feito que implica 
considerar cada unha das súas partes segundo cal sexa a modalidade da  
ponencia, é dicir, de carácter empírico ou teórico. Require un importante 
exercicio de síntese. 
Para poder defender o TFM con este formato de presentación, o/a estudante 
deberá xustificar mediante una carta de aceptación da comisión do congreso 
con anterioridade a data de presentación do TFM. Despois de rexistrada a 
solicitude de defensa do TFM, o/a estudante deberá entregar na Administración 
do Centro, durante os prazos que indique o centro, o xustificante de ter f eita a 
ponencia no congreso, xunto co resto da documentación establecida no artigo 
7.5. 
 
c) Como un ensaio, monografía ou informe técnico. Este modo de presentar o 
traballo ten como obxectivo a reflexión profunda e detallada sobre un tema 
concreto. Debe reflectir a capacidade de razoamento do estudante en relación 
a unha cuestión teórica; iso implica, principalmente, o coñecemento detallado 
das diferentes formas en que esta cuestión foi concibida; require tamén 
establecer un diálogo co que di a literatura sobre o tema para evitar a 
descrición pura de contido teórico. 
 
d) Como un informe clásico de investigación. Esta forma de traballo consiste na 
elaboración dun informe. Debe presentar o marco teórico fundamentado, os 
obxectivos e finalidade da investigación,  interrogantes e/ou hipóteses de 
partida, destinatarios ou mostra do estudo, deseño metodolóxico de referencia 
e resultados e conclusións da investigación. 
 
e) Como proposta de produto. Neste caso, trátase de elaborar un produto - ou 
tecnoloxía, sistema, instrumento, etc.- concreto que responda a unha demanda 
ou necesidade dun sector profesional. Xeralmente conta cunha memoria 
explicativa detallada (segundo características do sector laboral de referencia) e 
o produto pode materializarse en formatos diversos (unha plataforma web, 
unha aplicación tecnolóxica, un mecanismo, artefacto ou sistema, etc.). 
 
2.6. A titularidade dos dereitos de propiedade intelectual, se for o caso, corresponderá 
a quen o realizar según queda recollido no apartado h) do artigo 8 do RD 1791/2010 
do 30 de decembro, polo que se aproba o Estatuto do estudante universitario salvo 
que se establecer doutra maneira no documento de asignación do TFM  que cada 
estudante debe asinar, nos termos e coas condicións previstas na lexislación vixente.  
 
 
3. Matrícula do TFM. 
3.1. A matrícula dos TFM realizarase dentro do prazo xeral de matrícula establ ecido 
pola UDC, ou no período de ampliación da matrícula se o/a alumno/a reúne os 
requisitos para poder realizar esta modalidade de matrícula, mediante o aboamento 
dos prezos públicos que corresponderen de acordo co número de créditos asignados 

Página 5 
 
ao TFM. No caso de ter pendente de superar outras materias para rematar os estudos 
de mestrado, a matrícula realizarase de forma conxunta no prazo indicado. 
 
3.2. Para poder formalizar a matrícula do TFM será requisito imprescindible 
matricularse tamén de todas as materias necesarias para rematar o plan de estudos 
do mestrado.  
 
3.3. A matrícula dará dereito á defensa do TFM en dúas oportunidades no curso no 
que estea matriculado o alumno, e sempre que cumpra os requisitos para a súa 
avaliación. 
 
3.4 De forma excepcional e sempre que o estudante non teña pendente máis que a 
superación do TFM para rematar os seus estudos de mestrado universitario, poderá 
matricularse, para defendelo naquelas datas que estableza o Centro, desde o inicio do 
curso académico até a data límite de sinatura e entrega de actas de segunda 
oportunidade que conste no calendario académico aprobado polo Consello de 
Goberno; pero respectando sempre o número máximo de dúas oportunidades do que 
poderá facer uso en cada curso académico. 
 
3.5. No caso de que o/a estudante non obteña avaliación positiva, non concorra a 
ningunha das oportunidades da convocatoria ou non reúna os requisitos para 
presentar o traballo, por ter materias pendentes, deberá formalizar unha nova 
matrícula noutro curso académi co e aboar os prezos públicos correspondentes aos 
créditos do TFM para poder dispor dunha nova convocatoria. 
 
 
4. Guía Docente. 
4.1. A programación da docencia relativa ó desenvolvemento do Traballo Fin de 
Mestrado desenvolverase de conformidade coa Guía Docente que a Comisión 
Académica deberá elaborar cada curso académico, e que deberá ser aprobada e 
publicada antes das defensas dos TFM.  
4.2. A Guía Docente especificará, alomenos, a planificación e a metodoloxía de 
traballo, o contido mínimo do traballo, o/s formato/s da documentación a presentar 
para a defensa do TFM (exemplar en versión escrita, exemplar en versión electrónica, 
número de copias, etc), as condicións de defensa do TFM (tempo máximo de 
exposición, medios a utilizar, material de soporte, etc), e os criterios de avaliación. 
 
 
5. Dirección académica do TFM. 
5.1. O TFM será dirixido alomenos por un membro do profesorado con docencia no 
plan de estudos do Título de Mestrado. Tal profesor/a será responsable de: 
a) Expoñerlle ao estudantado cuxa titoría exerza as características do traballo, e 
orientalo no seu desenvolvemento;  
b) Realizar un seguimento da elaboración do TFM  e velar polo cumprimento dos 
obxectivos fixados;  
c) Informar favorablemente á presentación e defensa do TFM , de acordo co 
establecido no artigo 7. 
d) Intervir no proceso de avaliación continua do traballo e elaborar o informe de 
conformidade da defensa, de acordo co establecido no artigo 7 e  coas 

Página 6 
 
condicións establecidas polo Centro. 
 
5.2. O TFM poderá ser dirixido por máis dunha persoa. Nese caso, deberá xustificarse 
obxectivamente este feito e deberá ser aprobado pola Comisión académica, e cando 
menos unha delas deberá ser un membro do profesorado que imparte docencia no 
plan de estudos do Título de Mestrado.  
Se no marco dun convenio de prácticas o estudante ten que desenvolver parte do TFM 
ou a súa totalidade noutro organismo distinto á UDC, unha das persoas que dirixa o 
traballo poderá pertencer a esa entidade, co fin de que colabore na def inición e o 
desenvolvemento do TFM, debendo sempre ser aprobado este feito pola Comisión 
académica. 
5.3. No caso de que o TFM se inclúa nun contrato dun programa de mobilidade, 
asignarase como director do traballo o coordinador de mobilidade do centro que, 
utilizando o mesmo procedemento que os demais directores na Secretaría Virtual, 
emitirá un informe f avorable á defensa cando teña coñecemento oficial da superación 
da proba por parte do estudante, deixando constancia de que se trata dun TFM dun 
programa de mobilidade. Deste xeito poderase continuar co procedemento establecido 
con carácter xeral: solicitude de defensa ( que neste caso se entende como solicitude 
de incorporación da cualificación ao expediente) por parte do estudante, asignación de 
tribunal por parte do centro, cualificación do traballo e acta individual. 
 
 
6. Oferta de temas dos TFM e asignación de dirección. 
6.1. Cada curso académico, a Coordinación do Mestrado establecerá un prazo para 
que o profesorado do Mestrado propoña de xeito razoado os temas ou liñas dos TFM 
que está disposto a dirixir. Durante este período, tanto a Comisión Académica como os 
estudantes que cumpran os requisitos para a realización do TFM poderán proporlles 
os profesores temas ou liñas de traballo, ós efectos de que consideren á súa 
incorporación na súa oferta. 
 
6.2. A Comisión académica valorará, e no seu cas o aprobará, cada liña de traballo ou 
tema de TFM proposto polo profesorado. Asemade, fará pública unha listaxe que 
inclúa os temas ou as liñas de TFM aprobados e o número máximo de alumnos q ue 
poderá dirixir cada profesor.  
 
6.3. O procedemento para asignación de director/a e para aceptación do esquema de 
traballo consta das seguintes fases: 1) Solicitude de asignación de director/a; 2) 
Asignación provisoria de director/a; 3) Presentación de esquema do traballo proposto; 
4) Aprobación provisoria do esquema do traballo e da asignación do director/a; 5) 
Aprobación definitiva do esquema do traballo e da asignación do director/a.  
 
1) Solicitude de asignación de director/a: A Coordinación do Mestrado establecerá 
un prazo no que os estudantes matriculados deberán presentar unha solicitude 
coa súa preferencia respecto da asignación do director/a do TFM, e no seu 
caso do codirector, e respecto do tema ou liña sobre a cal traballar. As 
solicitudes serán entregadas na Administración do centro, quen rexistrará a 
data e hora de presentación.  Coa finalidade de recibir asesoramento e 
orientación na súa elección, durante este período os estudantes que así o 
soliciten poderán concertar unha entrevista individual cos profesores directores 
e/ou coa Coordinación do Mestrado 

Página 7 
 
 
2) Asignación provisoria de director/a: A asignación a cada estudante matriculado 
dun director/codirector é competencia do Centro . Finalizado o prazo de 
recepción de solicitudes, o Coordinador do Mestrado preparará unha proposta 
provisoria de asignación de direc tores, na que intentará respectar as opcións 
manifestadas polo estudantado e o profesorado implicado, baixo o principio de 
igualdade, mérito e capacidade. Para dirimir as prioridades na elección de 
dirección ou liña de traballo tomarase como criterio o expediente académico 
obtido no Mestrado. En caso de que dous estudantes tiveran o mesmo 
expediente académico, considerarase a orde de presentación de solicitudes. 
Procederase deste modo ata completar o número máximo de alumnos que 
poida dirixir cada profesor . Os alumnos que non poidan ser asignados ó 
director/a solicitado, serán asignados a outro director con dispoñibilidade, tendo 
en conta cando sexa posible a afinidade entre o tema ou liña de traballo 
solicitada polo alumno e as ofertadas polos docentes. 
 
3) Presentación de esquema do traballo proposto: o/a estudante deberá elaborar 
e presentar no prazo establecido una memoria explicativa do TFM proposto, 
aprobada polo director/a de traballo. Para elo se cumprimentará o modelo 
normalizado que se facilitará ó efecto, que incluirá como mínimo os seguintes 
apartados: datos personais e académicos do/a estudante, título provisorio do 
traballo, resumo do contido do traballo (antecedentes, xustificación, obxectivos 
a acadar, metodoloxía a empregar, plano de traballo e calendario), esquema do 
sumario ou índice xeral, selección bibliográfica coas principais publicacións que 
se van utilizar. A tal efecto, o/a estudante poderá concertar unha reunión co 
director/a, co obxecto de recibir orientacións xerais e específicas sobre o 
enfoque máis axeitado para acometer o traballo. 
 
No caso de que o director/a asignado provisionalmente atopase algunha razón 
pola que considerase inviable dirixir o traballo proposto polo alumno/a, e que 
o/a estudante non aceptase reorientalo segundo as  súas indicacións, o 
profesor poderá declinar a dirección do traballo, poñendo esta situación en 
coñecemento do Coordinador do Mestrado e xustificando de forma motivada a 
súa decisión. Entre outras, son causas de declinación: que a natureza e/ou 
finalidades do traballo non se axusten ó estipulado no artigo 2 deste 
Regulamento, que o traballo non estea orientado ou enfocado a se aplicaren as 
competencias asociadas ao título, que os seus contidos sexan alleos ós temas 
ou liñas de traballo propostas polo direc tor/a, que a metodoloxía a empregar 
non sexa axeitada ou rigorosa, etc. 
 
4) Aprobación provisoria do esquema do traballo e da asignación do director/a: 
finalizada a presentación de esquemas do traballo por parte dos estudantes, e 
de comunicacións de declinación da dirección do TFM por parte dos directores, 
o Coordinador do Mestrado preparará unha proposta provisoria de asignación 
de directores/codirectores e de aprobación dos esquemas de traballo que 
cumpren os requisitos establecidos, que será ratificada pola  Comisión 
académica 
 
5) Aprobación definitiva do esquema do traballo e da asignación do director/a: 
Coa publicación da proposta provisional establecerase un período de 
reclamacións para asignación do director/a e para emendar os defectos dos 
esquemas que non cumpren os requisitos. A Comisión académica resolverá 
definitivamente a aprobación dos esquemas de traballo e a asignación de 
directores/codirectores. De ser rexeitado o esquema de traballo, o/a estudante 
deberá comezar de novo o procedemento para asignaci ón de director/a e para 

Página 8 
 
aceptación do esquema de TFM, a partir dunha liña de traballo diferente. O 
esquema de traballo aprobado ten carácter vinculante, polo que non poderán 
introducirse cambios, ampliacións ou reduccións que alteren o seu contido sen 
que existan causas xustificadas apreciadas polo director do TFM, que deberán 
ser validadas pola Comisión Académica. O título definitivo do traballo incluirase 
no momento da solicitude de defensa. 
 
6.4. A Coordinación do Mestrado elaborará e fará público o calendario de datas en que 
se levarán a cabo as fases establecidas para o desenvolvemento dos TFM: prazo de 
entrega de solicitudes de asignación de director/a, data límite para resolución 
provisoria de solicitudes, prazo para presentación de esquema do traball o, data límite 
para aprobación provisoria e definitiva do esquema do traballo e da asignación do 
director/a. Con carácter xeral, a asignación provisional do director/codirector e do tema 
ou liña de traballo deberá realizarse no mes seguinte ao de finalizac ión dos prazos de 
matrícula. De consideralo procedente, a Coordinación do Mestrado poderá convocar 
unha reunión informativa na que se informe a todos os/as estudantes matriculados do 
TFM do calendario de datas, e na que se aclaren dúbidas respecto ó procedemento 
para asignación de directores e para presentación e aceptación do esquema de 
traballo. 
 
6.5. A asignación dun tema ou liña de TFM terá validez durante o curso académico no 
que o estudante se tivese matriculado na materia “Traballo Fin de Mestrado” e o 
seguinte. Transcorrido este prazo sen superarse o TFM, o estudante deberá solicitar 
unha nova asignación segundo o procedemento xeral establecido no regulamento. 
 
 
7. Solicitude de defensa e presentación dos TFM. 
7.1. O/a estudante deberá cumprir os seguintes requisitos para poder realizar a 
defensa pública do TFM : 
a) Estar matriculado no TFM. 
b) Ter superados todos os créditos necesarios para a obtención do título de 
Mestrado, agás os correspondentes ao propio TFM. Neste caso é necesario 
que todas as materias diferentes ao TFM teñan as actas pechadas, aínda que 
se atope en fase de asignación dixital. 
c) Dispoñer dun informe favorable á presentación do director do TFM, que será 
realizado na súa Secretaría Virtual. O informe do director é único por curso 
académico, agás no caso de que o alumno suspenda e desexe volver 
presentarse na segunda oportunidade; neste caso o director deberá volver 
informar favorablemente.  
 
No caso dos programas de mobilidade ou de dobre titulación estarase ao previsto 
regulamentariamente. 
 
7.2. Para a súa defensa e avaliación, o estudante disporá dunha convocatoria con 
dúas oportunidades en cada curso académico, tendo en conta que a consideración de 
“Non presentado” (NP) non esgota oportunidades, agás no caso de adianto de 
oportunidades previsto no apartado 5 do artigo 19º das Normas de avaliación, revisión 
e reclamacións das cualificacións dos estudos de grao e mestrado universitario. 
Sendo un Mestrado universitario de 90 créditos ECTS, a primeira oportunidade de 
defensa e avaliación do TFM realizarase nos meses de xaneiro/febreiro. A segunda 
oportunidade naquelas datas que estableza cada Centro , no segundo cuadrimestre. 
En todos os casos, o Centro respectará as datas límite que, para a sinatura e entrega 
de actas, consten no calendario académico aprobado polo Consello de Goberno. 

Página 9 
 
 
7.3. O/a estudante deberá solicitar a defensa do TFM a través da Secretaría Virtual 
dentro do prazo habilitado polo Centro para tal fin. No momento da solicitude, o 
estudante, en función da súa situación académica, indicará o momento de defensa 
elixido entre os períodos habilitados ao longo do curso. Unha vez rexistrada a 
solicitude, o/a estudante deberá entregar na Administración do Centro, durante os 
prazos que indique o Centro, a copia do resgardo de solicitude xunto con un exemplar 
do traballo, en versión escrita – preferiblemente a doble cara-  e mais en versión 
electrónica, e coa documentación requirida pola Comisión Académica do Mestrado . 
 
7.4. O centro deberá ter constancia e rexistrar a entrega, por parte do/a estudante, de 
toda a documentación requirida. Logo do seu depósito, a Administración entregará 
recibín do traballo ao interesado. 
 
7.5. Rematado o prazo de solicitudes, a Administración do Centro trasladará a 
documentación que proceda ao Coordinador do mestrado quen deberá tomar as 
medidas oportunas para facilitar o acceso dos membros dos Tribunais ás memorias 
dos Traballos e que estes poidan desenvolver a súa función avaliadora. 
 
7.6 O Centro establecerá os períodos de inicio e de finalización para a solicitude de 
defensa do traballo e para a presentación da documentación, dentro dos límites que 
estableza o Consello de Goberno na programación do cal endario académico de cada 
curso. Non se admitirán solicitudes fora de prazo, nin modificacións, supresións ou 
incorporacións de documentación con posterioridade a data límite establecida polo 
Centro para a presentación da documentación. 
 
7.7. En caso de suspender ou de non se presentar, o alumno  deberá realizar outra 
solicitude e defender o traballo novamente, co que esgotaría as dúas oportunidades. 
 
 
8. Tribunais de avaliación, lugar e data de defensa. 
8.1. Unha vez realizados todos os trámites e as comprobacións de que se cumpren os 
requisitos necesarios para que se poida realizar a defensa pública do traballo, a 
Comisión Académica procederá a fixar a data en que o/a estudante poderá exercer o 
dereito á defensa do seu traballo, así como o lugar  e proporá o nombramento d o 
tribunal que o cualificará,  tendo en conta o número de alumnos matriculados, a 
temática dos diferentes TFM que se presentaren e os prazos establecidos polo Centro.  
8.2. O Centro, atendendo a criterios de programación docente, establecerá a 
realización das defensas os períodos de inicio e de finalización para defensa dos TFM 
dentro dos prazos marcados no calendario académico que aprobar cada curso o 
Consello de Goberno . Para determinar os perí odos de defensa teranse en conta 
ademais os períodos de avaliación das outras materias da titulación, para permitir que 
os alumnos poidan ter avaliadas as súas materias. 
 
8.3. Todas as persoas dun Tribunal deberán ser membros do profesorado do Título de 
Mestrado. O/a director/a do TFM non poderá formar parte do Tribunal. 
 
8.4. Cada tribunal estará composto por presidente/a, secretario/a e vogal ou vogais . 
Salvo que a Comisión académica teña establecidos outros supostos, utilizaranse como 
criterios a categoría docente e a antigüidade para nomear o/a Presidente/a e o/a 

Página 10 
 
Secretaria/o, que exercerán como tales en todas as actuacións do Tribunal. 
 
8.5. A Comisión Académica establecerá tres substitutos para as figuras de 
presidente/a, secretario/a e vogal de cada Tribunal.  
 
8.6. Os Tribunais de avaliación serán nomeados pola Dirección do Centro segundo a 
proposta da Comisión Académica do Mestrado.  Esta informaci ón será comunicada 
adecuadamente polo Centro a todos os estudantes e profesores implicados  e 
publicada nos medios do Centro.  O estudante poderá consultar o tribunal, o día e o 
lugar desde a súa Secretaría Virtual. 
 
8.7. Os profesores nomeados como membros do tribunal que non puideran asumir a 
súa labor deberán xustificalo de forma motivada e acreditada ante a Dirección do 
Centro con unha antelación mínima de 7 días naturais antes da data de defensa dos 
TFM; nese caso, a D irección do Centro comunicará este feito á Coordinación do 
Mestrado e ó seu substituto, con unha antelación mínima de 5 días naturais antes da 
data de defensa dos TFM  
 
8.8. O tribunal constituirase antes da sesión de defensa dos TFM. A tal efecto, os seus 
membros cumprimentarán a acta de constitución de tribunal, segundo modelo 
facilitado polo Centro. 
 
8.9. No caso de que o TFM se inclúa nun contrato dun programa de mobilidade,  a 
Dirección do Centro definirá un “Tribunal de M obilidade", a quen se lle asignarán os 
TFM de estudantes da UDC defendidos noutra universidade ao amparo dun programa 
de mobilidade, para facilitar a incorporación da cualificación obtida ao expediente do 
estudante. No caso de que o estudante non teña superadas todas as materias despois 
de realizar o programa de mobilidade, o “Tribunal de Mobilidade” aprazará a 
incorporación da cualificación do TFM ata o curso seguinte de participar no programa 
de mobilidade e tras unha nova matrícula. 
 
9. Acto de defensa do TFM. 
9.1. O estudantado defenderá os seus TFM de forma individual, pública e presencial . 
No caso de que o/a estudante solicite de forma motivada e acreditada defender o TFM 
de forma non- presencial, cumprirá que o faga ante a Comisión de Plans de Estudo, 
delegada do Consello de Goberno, para que a autorice ou non. Isto sempre de se 
daren as condicións legais, técnicas, administrativas e económicas que o permitiren.  
 
9.2. A realización, presentación e defensa dos TFM poderán efectuarse en calquera 
dos idiomas empregados na impartición do mestrado, de acordo co disposto na 
memoria de verificación do título.  
 
9.3. Cada estudante disporá dun tempo máximo de exposición para a defensa do 
TFM, que estará establecido na Guía Docente aprobada pola Comisión académica do 
Mestrado, de acordo co artigo 4 do presente Regulamento. Nese período, o/a 
estudante deberá expoñer os obxectivos, a metodoloxía, o contido e as conclusións do 
seu traballo. Con posterioridade terá que atender as preguntas, as aclaracións, os 
comentarios e as suxestións que puideren formularlle os membros do Tribunal de 
avaliación.  
 

Página 11 
 
9.4. Logo da súa presentación e defensa, os traballos orixinais permanecerán en 
depósito na Administración do Centro ata que venzan os prazos de reclamacións, 
agás no caso de que sexa presentada unha reclamación, no que se manterán en 
custodia ata que a resolución que se dicte adquira firmeza a todos os efectos.  
 
9.5. Transcorridos os prazos anteriores, os estudantes poderán solicitar a devolución 
dos traballos, que lles serán entregados. O Centro conservará os traballos orixinais 
dun curso académico e inform ará do prazo máximo de custodia de acordo coas 
normas da universidade. Unha vez que finalice este prazo máximo de custodia, os 
traballos non entregados serán destruidos. 
 
 
10. Avaliación e cualificación. 
10.1. Aplicaranse os criterios de avaliación reflectidos na  Guía Docente e máis o 
disposto na memoria de verificación do título. A cualificación final terá en conta, polo 
menos, a calidade científica e técnica do TFM presentado, a claridade expositiva e a 
capacidade de defensa argumental. 
 
10.2. Unha vez realizada a exposición do  estudante o Tribunal deliberará en privado 
sobre a cualificación que corresponde. Para a cualificación do Tribunal establecerase 
a media aritmética das cualificacións asignadas ao TFM  por cada un dos membros do 
tribunal. 
 
10.3. De acordo co disposto no artigo 5 do Real decreto 1125/2003, do 5 de setembro, 
que establece o sistema europeo de créditos e o sistema de cualificacións nas 
titulacións universitarias de carácter oficial e validez en todo o territorio nacional, os 
resultados obtidos polo alumno en cada unha das materias do plan de estudos 
cualificaranse en función da seguinte escala numérica de 0 a 10, con expresión dun 
decimal, á que poderá engadirse a súa correspondente cualificación cualitativa: 
a) 0-4,9 suspenso (SS) 
b) 5,0-6,9 aprobado (AP) 
c) 7,0-8,9 notable (NT) 
d) 9,0-10 sobresaliente (SB) 
 
10.4. A mención de "Matrícula de honra" poderá ser concedida a alumnos que 
obtivesen unha cualificación igual ou superior a 9,0.  
Os Tribunais elevarán as súas propostas de mención de “Matrícula de Honra” á 
Comisión académica, que as resolverá tendo en conta a normativa da UDC aplicable. 
 
10.5. No caso de o estudante obter a cualificación de suspenso, o Tribunal faralle 
chegar un informe coas recomendacións oportunas para a mellora do traballo e a súa 
posterior avaliación. Enviaráselle(s) unha copia deste informe á(s) persoa(s) que 
dirixiron o TFM.  
 
10.6. A revisión e/ou reclamación das cualificacións dos TFM levaranse a cabo de 
conformidade co previsto na normativa da UDC.  
 

Página 12 
 
 
11. Actas de cualificación. 
11.1 O Tribunal reflectirá a cualificación final nunha acta provisional segundo modelo 
normalizado, facilitado polo C entro, e que será asinada por tódolos membros do 
Tribunal. 
 
11.2. A acta de cualificación definitiva é individual para cada traballo. Ademais da 
cualificación do estudante, constará o título do TFM, o idioma en que está redactado o 
traballo e o idioma empregado na súa defensa. A acta será cumprimentada na 
Secretaría Virtual da UDC  segundo a acta provisional por calquera membro do 
Tribunal e asinada dixitalmente polo secretario/a do mesmo . Igual que coas actas 
ordinarias, poderase enviar a nota ao móbil de cada estudante. 
 
11.3. O peche e entrega das actas de avaliación dos TFM aterase ao previsto no 
calendario académico apr obado polo Consello de Goberno.  O período en que os 
traballos poidan ser cualificados na Secretaría Virtual non será posterior ás datas de 
avaliación dos TFM aprobadas no calendario académico. 
 
 
12. Consulta e publicación dos TFM. 
12.1. A C omisión Académica do Mestrado seleccionará os traballos que serán 
publicados no Repositorio Institucional da UDC (RUC)  atendendo a súa calidade. O 
ingreso limitarase aos TFM con una cualificación igual o superior ao oito, e, de ser o 
caso, aqueles con cualificación inferior que a Comisión Académica considere de 
utilidade. Para isto, a Coordinación do mestrado enviará unha copia en formato 
electrónico á Biblioteca do Centro.  
 
12.2. En caso de que o(s) autor(es) do TFM non autorice(n) o depósito e a publicación 
deste no RUC, por razóns de confidencialidade entre outras, deberá(n) solicitalo 
previamente ante a Comisión dos TFM, que resolverá en cada caso.  
 
 
Disposición Adicional única. Os estudantes que participen en programas de 
mobilidade ou dobres titulacións poderán matricularse do TFM mentras realizan o 
programa de mobilidade. O seu réxime será establecido regulamentariamente pola 
UDC aplicándose este regulamento de forma supletoria, de ser o caso. 
 
 
Disposición Final primeira. O presente regulamento entrará en vigor unha vez sexa 
aprobado pola Comisión Académica do Mestrado e pola Xunta de Centro , e s erá 
publicado na súa web. 
 

Página 13 
 
ANEXO I 
 
Esquema detallado das fases do proceso de TFM/TFG  
(Procedemento de TFG/TFM da Vicerreitoría de Títulos, Calidade e Novas Tecnoloxías da 
UDC, febrero 2014). 
 
INICIO DO PROCESO
Matrícula
Secretaría virtual
Asignación do director
Xescampus
Solicitude de presentación
Secretaría virtual
Asignación do director
Comisión académica
Propostas de temas
e directores
Regulamento
Información pública 
de temas e 
directores 
Mobilidade?
Comunicación
Secretaria 
Virtual
Prazos de presentación 
de defensa
Centro
Publicación:
Web
Taboleiro,etc.
Solicitude realizada
Secretaría virtual
Resgardo
Comunicación
Secretaría 
Virtual
Presentación de exemplares 
e documentación
Estudante
Asignación tribunal e 
xeración de actas
Xescampus
Avaliación
Xescampus
Acta individual
Xescampus
FIN DO PROCESO
Comunicación
Secretaria 
Virtual
Comunicación
Móbil
Acta Non Presentados
Xescampus
Informe do director
Secretaría Virtual
Favorable?
Matriculado?
Cumpre CT?
SI
SI
SI
SI
NON
NON
NON
NON
Resultado?
Supera
Suspende ou NP
2ª oportunidade
Suspende
Non 
Presentado
Presentación de 
cualificacións de mobilidade 
e documentación do TFG  
ou TFM
SI
NON
Cumpre requisitos curso 
actual ou seguinte?
NON SI
Documentación
Completa?
Gravación Xescampus Envío de documentación 
ao tribunal
Rectificación
Defensa pública
Inicio / fin do proceso
Tarefa / actividade
Proceso externo
Cadro de decisión
Secuencia
Documento
Comunicación web
LENDA
 

Página 14 
 
ANEXO II 
Condicións de presentación dos TFM en formato electrónico. 
Título de Mestrado en Tecnoloxías da Edificación Sostenible pola UDC.  
EU de Arquitectura Técnica de A Coruña. 
 
II.1 A Comisión académica establecerá na guía docente o detalle das normas de estilo, 
extensión e estrutura da memoria ou proxecto e os seus anexos.  O presente Anexo 
establece unhas normas de carácter xeral, que poderán ser modificadas ou aclaradas 
pola Comisión encargada en cada curso académico. 
 
II.2 A Bibl ioteca do Centro asesorará á Comisión académica sobre os formatos 
axeitados para a publicación no Repositorio Institucional da UDC (RUC), así como de 
calquera consideración sobre os aspectos relacionados coa documentación e 
publicación dos TFM, entre outros da súa competencia. 
 
II.3 Depositarase na Administración do Centro unha copia escrita do traballo realizado 
e catro copias en soporte informático (CD ou DVD). Unha destas copias dixitáis 
destinarase á biblioteca nos casos sinalados no Regulamento do TFM. 
 
II.4 Procurarase que as normas para a presentación dos TFM en versión dixital  sean 
equivalentes ás de publicación no Repositorio Institucional da UDC . Específicamente, 
son as seguintes: 
 
a) O TFM en versión dixital corresponderáse fidedignamente coa copia entregada 
en papel.  
b) O soporte físico será CD ou DVD. 
c) O disco estará identificado con letra de imprenta. Os datos que deben constar 
tanto no disco como na carátula son: Autor / Título do TF M / Director do TF M/ 
Ano. 
d) Os documentos presentaránse en formato PDF ou outros formatos abertos. Os 
arquivos PDF poderán incluír ligazóns de hipertexto e información multimedia. 
Os arquivos PDF non estarán protexidos. O tamaño de cada arquivo non 
superará os 30 Mb. O número máximo de arquivos será de 10. 
e) Para nomear os arq uivos que conteñen o documento principal, procederase 
desta forma: 
Sexa, por exemplo, o TFM defendido en 2014 por José Manuel Pérez López. 
Se o documento principal TFM en formato electrónico constara dun só arquivo, 
este chamaráse: 
PerezLopez_JoseManuel_ TFM _2014.pdf 
En cambio, se o documento principal do TF M en formato electrónico estiver 
formado por tres arquivos, estes chamaranse: 
PerezLopez_JoseManuel_ TFG _2014_01de3.pdf 
PerezLopez_JoseManuel_ TFG _2014_02de3.pdf 

Página 15 
 
PerezLopez_JoseManuel_ TFG _2014_03de3.pdf 
Non deben utilizarse nin espazos nin acentos nin a ñ no nome dos arquivos, co 
fin de asegurar a compatibilidade con todos os navegadores.  
f) Para outros arquivos, procederase desta forma: 
Poderán achegar arquivos doutros tipos (imaxes, programas de ordenador, 
información multimedia etc.) en formatos coñecidos. 
Nese caso, e para favorecer a súa identificación, o nome dos arquivos 
adicionais seguirá unha pauta similar á dos que conteñen o documento 
principal.  
O autor indicará o tipo de arquivo que envía e a extensión propia deste arquivo. 
A numeración manténse a do conxunto.  
Por exemplo, se o documento principal do TFM en formato electrónico estiver 
formado por tres arquivos e ademáis contén un video, estes chamaranse: 
 
PerezLopez_JoseManuel_ TFM _2014_01de4.pdf 
PerezLopez_JoseManuel_ TFM _2014_02de4.pdf 
PerezLopez_JoseManuel_ TFM _2014_03de4.pdf 
PerezLopez_JoseManuel_ TFM _2014_Video_04de4.mpg 
 
Poderán definir hipervínculos para acceder a estes contidos desde os arquivos  
PDF que forman o documento principal do TFM. 
 
 
 