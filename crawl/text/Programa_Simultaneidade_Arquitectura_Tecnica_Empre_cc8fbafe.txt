Páx. 1 de 6  
 
 
 
Normativa específica para o Programa de Simultaneidade do Grao en Arquitectura 
Técnica e o Grao en Ciencias Empresariais  
A Universidade da Coruña, no seu obxectivo de ofrecer alternativas de formación que melloren 
a oferta dispoñible, posibilita que un estudante poida cursar de  forma simultánea os estudos 
de Grao en Arquitectura Técnica e Grao en Cienc ias Empresariais, mediante a proposta dun 
programa conxunto elaborado pola Escola Universitaria de Arquitectura Técnica e pola Facultade 
de Economía e Empresa sobre os plans de estudos oficiais. 
Para a posta en marcha do programa conxunto, re sulta necesario regular determinados aspectos, 
nomeadamente: 
Art. 1. Autorización do programa 
A Universidade da Coruña autoriza a posta en marcha dun programa de estudos proposto pola 
Escola Universitaria de Arquitectura Técnica e pola Facultade de Economía e Empresa que 
permita simultanear os estudos de Grao en Arquitectura Técnica e Grao en Ciencias 
Empresariais (en diante Program a de Simultaneidade), mediante unha ordenación temporal das 
diferentes disciplinas que se van cursar a partir dos plans de estudos oficiais e tendo en conta o 
regulado nos artigos seguintes. 
Art. 2. Titulacións que se obterán 
Os alumnos que superaren este Programa de Simultaneidade obterán os dous títulos oficiais 
de Graduado en Arquitectura Técnica e Graduado en Ciencias Empresariais pola UDC. 
Art. 3. Duración do Programa de Simultaneidade 
O Programa de Simultaneidade, terá unha duraci ón de once cuadrimestres, en seis cursos 
académicos. O número de créditos necesario pa ra superar o programa será de 396 ECTS 
distribuídos da forma que se indica no ANEXO. 
Art. 4. Centro responsable das xestións administrativas do Programa de Simultaneidade  
Co fin de facilitar as distintas xestións administr ativas, acórdase designar a Escola Universitaria de 
Arquitectura Técnica como centro responsable dest as xestións e da tramitación e custodia do 
expediente académico do estudante; neste centro os estudantes aboarán os prezos públicos e 
taxas por servizos académicos que corresponden ao título de Grao en Arquitectura Técnica e de 
Grao en Ciencias Empresariais. 
Art. 5. Centro de impartición do ensino 
A impartición das disciplinas deste Programa de Simultaneidade será de xeito independente 
á equivalente no Grao en Arquitectura Técnica e no Grao en Ciencias Empresariais. En 
consecuencia realizarase en cada cuadrimes tre no centro que corresponder segundo as 
disciplinas que se van impartir. 
Art. 6. Número de alumnos 
O límite de alumnos será o que oportunamente aprobe o Consello de Goberno, de 
conformidade coa normativa vixente. 
Art. 7. Acceso e admisión de estudantes 
1. Só poderán acceder ao Programa de Simultaneidade aqueles estudantes que reúnan os 
requisitos legais de acceso para ambos os Graos. 
2. A solicitude de admisión para cursar este Programa de Simultaneidade realizarase polo 
mesmo procedemento que para o resto de titulacións ofertadas pola Universidade da Coruña. 
Dado que o Programa de Simultaneidade se introducirá de xeito gradual e con grupos de docencia 
homoxéneos, non poderán solicitar a admisión neste  programa aqueles est udantes que estean a 
cursar, ben o Grao en Arquitectura Técnica, ben o Grao en Ciencias Empresariais. Isto é, para 
aqueles alumnos que xa iniciasen un dos dous graos e desexaren cursar de forma simultánea 

Páx. 2 de 6  
os seus estudos coa outra titulación, rexerán as  normas xerais da Universidade da Coruña sobre 
simultaneidade de estudos. Alternativamente, poderán acceder ao primeiro curso do Programa 
de Simultaneidade se a CIUG lle asigna súa preinscrición. 
Art. 8. Criterios de matrícula 
1. Os alumnos de primeiro curso, que cursen estes estudos por primeira vez, poderán optar por 
matricularse no réxime de dedicación a tempo completo, é dicir, da totalidade dos créditos 
correspondentes ao primeiro curso, ou ben a tempo parcial, segundo o que establece a Norma 
que regula o réxime de dedicación ao estudo e a permanencia e a progresión dos estudantes 
de grao e máster universitario na UDC: nunca inferior a 24, nin superior a 48 créditos. 
2. Os estudantes de continuación de estudos de berán efectuar a súa matrícula en réxime de 
dedicación a tempo completo ou en réxime de dedicación a tempo parcial, respectando o número 
de créditos establecido con carácter xeral pa ra todo o alumnado da UDC na Normativa citada: 
nunca inferior a 48, nin superior a 78 créditos e nunca inferior a 24, nin superior a 48 créditos, 
respectivamente. 
3. De acordo coa norma de progresión apro bada na UDC, o alumnado deberá matricularse de 
todos os créditos de formación básica e obrigatoria non superados de cursos anteriores.  
4. Os estudantes poderán desistir da súa matr ícula de acordo co que dispuxer a Normativa de 
xestión académica que rexa en cada curso académico.  
Art. 9. Permanencia e progresión: Número de créditos que se deben superar. 
1. O alumnado de primeiro curso matriculado neste por primeira vez, deberá superar nese curso 
académico o número mínimo de créditos establecido na Norma que regula o réxime de 
dedicación ao estudo e a permanencia e a prog resión dos estudantes de grao e máster 
universitario na UDC.   
2. O alumnado de continuación de estudos deberá cumprir os requisitos de permanencia e 
progresión establecidos na citada norma. 
Art. 10. Avaliación e número de convocatorias 
1. A formalización da matrícula dará dereito en cada curso académico a unha convocatoria con dúas 
oportunidades de avaliación, que se realizarán conforme ao calendario académico aprobado, ou á 
norma que corresponda. 
2. A avaliación realizarase segundo o establec ido nas correspondentes guías docentes e as 
convocatorias de exame serán apr obadas e feitas públicas polo centro xunto coas de cada un dos 
Graos. 
3. As convocatorias de exame das distintas disciplinas realizaranse nas datas que determine o 
calendario oficial nos centros de impartición do ensino, que se axustará ao calendario aprobado 
polo Consello de Goberno. Os exames poderán ser realizados de xe ito diferenciado aos exames 
dos estudantes matriculados das mesmas discip linas no Grao en Arquitectura Técnica ou no Grao 
en Ciencias Empresariais. 
Art. 11. Incumprimento das normas de permanencia  
Aqueles alumnos matriculados no Programa de Simultaneidade que non cumpran as condicións e 
requisitos de permanencia que establece esta norma deberán abandonar os estudos, de 
conformidade co disposto na Norma que regula o réxime de dedicación ao estudo e a permanencia 
e a progresión dos estudantes de grao e máster universitario na UDC. 
As situacións de carácter excepcional suficientem ente acreditadas que dean lugar a solicitudes 
presentadas polos alumnos do programa, serán atendidas polo Decano ou Director do centro xestor 
deste, quen resolverá por desconcentración do Re itor da UDC, tras o informe da comisión 
académica que corresponder. 
Contra a resolución do Decano ou Director os alumnos poderán presentar  un recurso de alzada 
ante o Reitor da Universidade, na fo rma e prazos previstos na lexislac ión vixente, sen prexuízo de 
poder interpoñer calquera outro recurso que considere e que permita esta. 

Páx. 3 de 6  
Art. 12. Abandono do programa de simultaneidade 
1. Os alumnos que decidan abandonar o programa de simultaneidade deberán notificalo á 
Administración da facultade responsable da xesti ón administrativa deste, antes do inicio do período 
ordinario de matrícula. 
2. Os estudantes, de ser o caso, poderán: 
a) Optar, no prazo indicado, por calquera da s dúas titulacións do Programa, sempre que teñan 
aprobados polo menos 12 créditos, se a matrícula se efectuou no réxime de dedicación a tempo 
completo, e 6 créditos no réxime de dedicación a tempo parcial, da titulación que vaian cursar. De 
non cumprir este requisito, o/a decano/a da facultade, previa petición da persoa interesada, poderá 
admitir a matrícula, pero neste caso o/a alumno/a deberá superar un mínimo de 36 créditos 
obrigatorios do primeiro curso para a matrícula a tempo completo, e 18 no caso de matrícula a 
tempo parcial. 
Terán dereito ao recoñecemento de créditos que pr oceda, na titulación pola que opten, por aqueles 
outros superados na titulación que abandonen. 
b) Optar, no prazo que corresponder, por solicitar praza para iniciar os estudos noutra titulación 
distinta, seguindo as normas e os procedementos de carácter xeral. 
Terán dereito ao recoñecemento que proceda, na titulación na que se matriculen, por aqueles 
outros superados nas titulacións que abandonen. 
Art. 13. Recoñecementos específicos para estudantes do Programa de Simultaneidade  
1. Aos alumnos que superen o Programa de Simultaneidade Grao en Arquitectura Técnica-Grao en 
Ciencias Empresariais, recoñeceránselles os créditos das disciplinas que constan no ANEXO desta 
Normativa. 
2. O recoñecemento realizarao o Decanato/Di rección do centro correspondente. A solicitude do 
alumno, logo de ser revisada pola Administración do centro, resolverase no momento en que este 
supere o total de créditos correspondentes ao plan de estudos do programa, agás o Traballo Fin 
de Grao. Este recoñecemento terá carácter gratuíto. 
3. Na fase final do plan de estudos deste progr ama, de acordo cos requisitos establecidos na 
Normativa reguladora da matrícula e a defensa do Traballo de Fin de Grao e do Traballo de 
Fin de Mestrado, aprobada polo Consello de Goberno do 19/12/2013, os alumnos realizarán 
dous Traballos de Fin de Grao en que serán de apl icación os coñecementos adquiridos: cada un 
dos traballos contará de 12 créditos ECTS, cos que se acredita que posúe o dominio do 
conxunto de competencias xerais e específicas en ambos Graos. Estes Traballos de Fin de Grao 
deberán estar dirixidos por un profesor ou profes ores dos departamentos adscritos á Escola 
Universitaria de Arquitectura Técnica e á Facultade de Economía e Empresa, respectivamente. 
Art. 14. Expedición dos títulos oficiais de Grao 
Os alumnos deberán solicitar a expedición de cada un dos títulos oficiais: Graduado en 
Arquitectura Técnica e Graduado en Ciencias Empr esariais, nas Administracións dos centros 
responsables destes títulos e pagarán, en conc epto de expedición de cada título, os prezos 
públicos establecidos na correspondente tarifa do Decreto da Xunta de Ga licia, polo que se fixen 
os prezos correspondentes aos es tudos conducentes á obtención de títulos oficiais no ensino 
universitario. 
Os trámites administrativos que se realizarán en cada unha das Administracións mencionadas 
serán os mesmos que están establecidos con carácter xeral no procedemento de expedición 
de títulos oficiais. 
Disposición derrogatoria. Queda derrogada a Normativa específica para o Programa de 
Simultaneidade do Grao en Arquitectura Técnica e o Grao en Ciencias Empresariais, aprobada 
polo Consello de Goberno do 27/03/2014. 
Disposicións finais 
Primeira: A UDC resérvase o dereito de non ofertar, pa ra promocións sucesivas, o Programa de 
Simultaneidade de estudos que regula esta normativa se a demanda deste non se correspondese 
coa oferta académica anual; porén, os alumnos de continuación de estudos terán garantida a 
posibilidade de finalizalos. 
Segunda: Corresponderalle á Vicerreitoría con compet encias en Titulacións a interpretación e 
resolución de cantas cuestións xurdiren en aplicación desta normativa. 

Páx. 4 de 6  
Terceira: Para o que non está establecido nesta normat iva, os trámites académico administrativos 
relacionados con estes estudos regularanse pola Normativa de xestión académica correspondente a 
cada curso académico e polas demais normativas da UDC que resulten de aplicación. 
Cuarta: As presentes normas serán de aplicación a partir do curso académico 2017/18.  

Páx. 5 de 6  
 
 
 
 
 
PRIMEIRO   PRIMEIRO  
1ºC   2º C 
Principios de Microeconomía B  Der. Privado da Edificación B R1
Ec. Empresa: Función Organizativa 
Historia da Empresa 
B 
B 
 Física Aplicada 
Materiais I 
B 
B 
 
Matemáticas I B R2 Xeometría Descritiva B  
Intr. á Socioloxía Ind. e Emp. B  Construción I OB  
Ec. Empresa: Función Financeira B R5 Expresión Gráfica Arquitectónica I B  
SEGUNDO   SEGUNDO   
1ºC 
Economía Mundial e Española 
 
OB
 2º C 
Física Aplicada II 
 
B 
 
Matemáticas II B R3 Dereito Público da Edificación OB  
Réxime Fiscal de la Empresa I 
Estatística I 
Contabilidade Financeira I 
OB 
B 
OB
 Instalacións I 
Materiais II 
Construción II 
B 
OB 
B 
 
Macroeconomía B  Xeometría da Representación OB  
TERCEIRO   TERCEIRO   
1ºC 
Organización de Empresas 
 
OB
 2º C 
Estruturas I 
 
OB
 
Contabilidade Financeira II 
Estatística II 
Dirección Financeira I 
Informática Aplicada á Empresa 
Réxime Fiscal de la Empresa II 
OB 
OB 
OB 
OB 
OB
 Materiais III 
Topografía 
Expresión Gráfica Arquitectónica II 
Construción III 
Instalacións II 
OB 
OB 
OB 
OB 
OB
 
CUARTO   CUARTO   
1ºC 
Análise das Operacións Financeiras 
 
OB
 2º C 
Estruturas II 
 
OB
 
Bases de datos para a Empresa 
Introduc. á Econometría 
Dirección Financeira II 
Dereito Traballo e Seguridade Social 
Réxime Fiscal de la Empresa III 
OB 
OB 
OB 
OB 
OB
 Organiz, programacion e control 
Proxectos Técnicos I 
Equipos, medios aux e de seguridade 
Construción IV 
Direc, xefatura e xestión obras 
OB 
OB 
OB 
OB 
OB
 
QUINTO   QUINTO   
1ºC   2º C   
Medicións, orzamentos e CE OB R6 Patoloxía e Rehabilitación OB  
Sistema Financeiro Español 
Inglés Empresarial 
Contabilidade de Sociedades 
OB 
OB 
OB
 Proxectos Técnicos II 
Estruturas III 
Instalacións III 
OB 
OB 
OB
 
PROPOSTA SIMULTANEIDADE DE GRAOS EN CIENCIAS EMPRESARIAIS E ARQUITECTURA TÉCNICA 

Páx. 6 de 6  
 
Analise Estados Financeiros OB  Seguridade e Prevención OB
Xestión inmobil, taxacións e perit. OB R4 Xestión calidade, segur e m. amb OB
SEXTO     
1ºC     
Materias optativas  OP   12ECTS 
TFG ‐ Ciencias Empresariais  OB  12ECTS 
TFG ‐ Arquitectura Técnica  OB   12ECTS 
 
Materias optativas (o estudante deberá superar 12 ECTS destas materias) 
 
Economía e xestión da Empresa familiar 6 ECTS 
Fundamentos de marketing 6 ECTS 
Sistemas de Infomación para a xestión finac da empresa 6 ECTS 
Patrimonio arquitectónico galego 6 ECTS 
Deseño de interiores, xardinaría e paisaxe 6 ECTS 
Inglés Técnico 6 ECTS 
Prácticas en Empresas 12 ECTS 
 
 Resumo:   
O estudante cursará: 
Materias Formación básica e obrigatoria 360 ECTS 
OB do TFG 24 ECTS 
Materias optativas 12 ECTS 
Créditos Totais 396 ECTS 
 
Táboa de Recoñecementos     
A MATERIA:  RECOÑÉCESE POR:   
Introduc ao Dereito EMP Der. Privado da Edificación AT R1
Matemáticas I AT Matemáticas I EMP R2
Matemáticas II AT Matemáticas II EMP R3
Dereito Mercantil EMP Xestión inmobil, taxacións e perit. AT R4
Economía e Org. De Empresa AT Ec. Empresa: Func. Financeira EMP R5
Contabilidade de Custos EMP Medicións, orzamentos e CE AT R6
 