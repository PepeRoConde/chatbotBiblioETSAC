DOG Núm. 205 Xoves, 27 de outubro de 2022 Páx. 56640
ISSN1130-9229 Depósito legal C.494-1998 https://www.xunta.gal/diario-oficial-galicia
III. Outras dIspOsIcIóns
unIversIdade da cOruña
RESOLUCIÓN do 17 de outubro de 2022 pola que se establece a composición 
da Mesa de Contratación Permanente.
O artigo 326.1 da Lei 9/2017, do 8 de novembro, de contratos do sector público 
(LCSP/2017), establece que nos procedementos abertos, abertos simplificados, restrinxi-
dos, de diálogo competitivo, de licitación con negociación e de asociación para a innovación 
os órganos de contratación das administracións públicas estarán asistidos por unha mesa 
de contratación. Nos procedementos negociados en que non sexa necesario publicar anun-
cios de licitación e nos procedementos a que se refire o artigo 159.6 (procedemento aberto 
supersimplificado) a constitución da mesa será potestativa para o órgano de contratación. 
O 14 de xaneiro de 2020 dítase a Resolución reitoral pola que se establece a estrutura 
orgánica dos servizos centrais da Universidade da Coruña e as competencias dos seus 
órganos directivos. 
Mediante a Resolución do 4 de novembro de 2021 publícase a relación de postos de 
traballo do persoal funcionario de administración e servizos da UDC.
O texto consolidado do 11 de marzo de 2022 integra nun único texto a Resolución rei-
toral do 14 de xaneiro de 2020 coa modificación introducida pola Resolución reitoral do 10 
de novembro de 2021, que amparaba as modificacións introducidas pola nova relación de 
postos de traballo.
Para adaptar a composición da Mesa de Contratación Permanente ás disposicións 
anteriores, e de conformidade co previsto no artigo 326 da LCSP/2017; no Real decre-
to 817/2009 e en exercicio das facultades que lle confire o artigo 36 do Decreto 101/2004, 
do 13 de maio, polo que se aprobaron os Estatutos da Universidade da Coruña, modifica -
dos polo Decreto 194/2007, do 11 de outubro, esta reitoría
RESOLVE:
Primeiro. Composición da Mesa de Contratación
Desígnanse os membros da Mesa, con carácter permanente e en razón dos postos que 
actualmente desempeñan, que se citan a seguir:
CVE-DOG: gwozgdz4-bg49-ueo9-hdg9-pgjgcvnjidj4


DOG Núm. 205 Xoves, 27 de outubro de 2022 Páx. 56641
ISSN1130-9229 Depósito legal C.494-1998 https://www.xunta.gal/diario-oficial-galicia
1. Presidencia: será exercida pola persoa titular da Vicerreitoría de Economía e Planifi-
cación Estratéxica.
2. Vogais permanentes:
a) Secretario/a xeral.
b) Xefatura do Servizo de Control interno.
c) Xefatura do Servizo de Asesoría Xurídica.
d) Xefatura do Servizo de Contratación Administrativa.
3. Secretaría: Xefatura da Sección de Contratación.
Segundo. Réxime de suplencias no caso de vacante, enfermidade ou ausencia
1. Presidencia: será substituída pola persoa titular da vicerreitoría que corresponda, de 
acordo coa composición do equipo de goberno establecida no artigo 1 do texto consolidado 
da Resolución reitoral do 14 de xaneiro de 2020 pola que se establece a estrutura orgánica 
dos servizos centrais da Universidade da Coruña e as competencias dos seus órganos 
directivos.
2. Vogais permanentes:
a) Xefatura do Servizo de Control Interno: pola Xefatura de Sección do Servizo de Con-
trol Interno.
b) Xefatura do Servizo de Asesoría Xurídica: pola Xefatura de Sección ou, na súa au-
sencia, pola do negociado do citado servizo.
c) Xefatura do Servizo de Contratación Administrativa: pola xefatura dun dos negocia -
dos do Servizo de Contratación Administrativa.
3. Secretaría: pola xefatura dun dos negociados do Servizo de Contratación Adminis -
trativa.
Terceiro. Normas de funcionamento da Mesa
Para a válida constitución da Mesa deberá estar presente a maioría absoluta dos seus 
membros e, en todo caso, o/a presidente/a, o/a secretario/a e os dous vogais que teñan 
CVE-DOG: gwozgdz4-bg49-ueo9-hdg9-pgjgcvnjidj4


DOG Núm. 205 Xoves, 27 de outubro de 2022 Páx. 56642
ISSN1130-9229 Depósito legal C.494-1998 https://www.xunta.gal/diario-oficial-galicia
atribuídas as funcións correspondentes ao asesoramento xurídico e ao control económico-
orzamentario do órgano de contratación.
Terán voz e voto todos os membros da Mesa citada no punto primeiro, excepto o/a 
secretario/a da Mesa e os funcionarios e asesores especializados que se incorporen ás 
reunións, segundo a natureza dos asuntos que se vaian tratar, que actuarán con voz e sen 
voto.
A Mesa de Contratación poderá, así mesmo, solicitar o asesoramento do persoal téc-
nico ou experto independente con coñecementos acreditados nas materias relacionadas 
co obxecto do contrato. A súa asistencia será autorizada polo órgano de contratación e 
deberá ser reflectida expresamente no expediente, con referencia ás identidades deste 
persoal técnico ou experto, e á súa formación e á súa experiencia profesional (artigo 326.5 
da LCSP/2017). 
A Mesa de Contratación poderá solicitar cantos informes técnicos considere pertinentes 
(artigo 150.1 da LCSP/2017). 
Nos casos en que a valoración dos criterios mediante un xuízo de valor corresponda a un 
comité formado por expertos ou a un organismo técnico especializado (artigo 146.2.a) da 
LCSP/2017), a designación realizarase e publicarase no perfil de contratante (artigo 63.5 
LCSP/2017).
De maneira supletoria, o seu funcionamento rexerase polo establecido no título preli -
minar, capítulo II, sección 3ª, subsección 1ª, da Lei 40/2015, do 1 de outubro, de réxime 
xurídico do sector público.
Cuarto. Publicación e efectos
Esta resolución terá efectos desde o día seguinte ao da súa publicación no Diario Oficial 
de Galicia.
Quedan derrogadas as disposicións anteriores que se opoñan á presente resolución 
reitoral.
A Coruña, 17 de outubro de 2022
Julio Ernesto Abalde Alonso  
Reitor da Universidade da Coruña
CVE-DOG: gwozgdz4-bg49-ueo9-hdg9-pgjgcvnjidj4
