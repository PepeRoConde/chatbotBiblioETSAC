BASES DA ELECCIÓN DE DIRECTOR/A  
DA ESCOLA UNIVERSITARIA DE DESEÑO INDUSTRIAL 
 
 
A) PROCEDEMENTO 
 
I) COLEXIO ELECTORAL 
 
A Xunta de Centro constituirá o colexio electoral para as eleccións a Director/a 
de Escola 
                             
 
II) ELIXIBLES 
 
Son elixibles no colexio electoral os electores respectivos que reúnan os 
seguintes requisitos:  
 
Nas eleccións a decano/a  de centro son elixibles os membros da xunta 
profesores/as con vinculación permanente á Universidade adscritos ao 
respectivo centro que foren proclamados candidatos de forma definitiva. 
 
 
III) ELECTORES 
 
 
Nas eleccións a decano/a de centro son persoas electoras todos os membros 
da xunta de centro correspondente.  
 
 
IV)  PRAZO E FORMA DE PRESENTACIÓN DE CANDIDATURAS 
 
As candidaturas, dirixidas ao pr esidente da Comisión Electoral Central, 
presentaranse no Rexistro do centro correspondente, no Rexistro Xeral da 
UDC ou nos rexistros auxiliares (Casa do Lagar, campus de Elviña e campus 
de Esteiro) do día 28 de outubro (mércores) ao 29 de outubro de 2015 
(xoves) até as 14 h.  de acordo co que dispón esta resolución e o 
Regulamento electoral xeral. 
 
O escrito, asinado polo candidato, conterá os seguintes extremos: 
 
a) Nome e apelidos 
b) Número do documento oficial de identificación 
c) Centro e departamento a que está adscrito 
d) Sinatura 
 
 
A proclamación provisional de candidatos será feita polo Centro. As 
reclamacións e recursos contra esta proclamación provisional, dirixidos ao 
presidente da Comisión Electoral Central, presentaranse nos rexistros citados 

do día  3 de novembro (martes) ao 4 de novembro de 2015 (mércores) 
até as 14 h., e serán resoltos pola Comisión Electoral Central. A proclamación 
definitiva de candidatos, de non existir reclamacións ou recursos ou unha vez 
resoltos, será feita polo  Centro tras recibir a comunicación da resolución pola 
Comisión Electoral Central.  
 
 
V) MODO DE TER LUGAR A XUNTA PARA A ELECCIÓN DE DECANO/A 
OU DIRECTOR/A 
 
a) A Xunta de Centro reunirase en sesión extraordinaria na data sinalada na 
convocatoria. Será presidida polo Decano/a ou Director/a en funcións, salvo 
que se presentar como candidato/a, en cuxo caso será substituído/a polo 
membro de máis idade presente na Xunta. O/a presidente/a concederá un 
espazo de 15 minutos a cada candidato/a para estes exporen perante a 
Xunta o seu programa, e a continuación outros 15 minutos para 
responderen ás preguntas que lles formularen os membros da Xunta. 
Finalizadas as intervencións, procederase á votación, que será nominal e 
secreta. 
 
 
b) Nesta sesión actuará como secretario/a a persoa que o for do Centro, salvo 
que se presentar como candidata, en cuxo caso será substituída polo 
membro presente que designar o/a presidente/a. 
 
 
c) As papeletas, que serán elaboradas polo Centro, conterán a relación de 
candidatos proclamados definitivamente, colocados por orde alfabética, e 
unha casilla ao lado para marcar o voto a favor do candidato e respectando 
o establecido no artigo 20 (modo de exercicio do dereito ao voto) do 
Regulamento electoral xeral. 
 
 
VI) PROCLAMACIÓN DE ELECTO 
 
 
a) Será proclamada decano/a aquela persoa candidata que en primeira volta 
obtiver o voto da maioría absoluta dos membros da Xunta. 
 
 
b) No caso de non haber ningún/ha candidato/a que obtiver a maioría 
absoluta, procederase a unha segunda votación na mesma sesión da 
Xunta, en que resultará elixido/a o/a candidato/a que obtiver un maior 
número de votos. 
 
 
 
 
 
 

 
CALENDARIO ELECTORAL PARA AS ELECCIÓNS DE DIRECTOR/A DA 
ESCOLA UNIVERSITARIA DE DESEÑO INDUSTRIAL 
 
1. Convocatoria das eleccións (art.13 REX) 
a. 13 de outubro de 2015 (martes) 
2. Publicación de censo provisional 
a. 14 de outubro de 2015 (mércores) 
3. Prazo de presentación e de resolución de recursos e solicitudes de 
rectificación de censo provisorio (art. 14 REX) 
a. Prazos de presentación: do 15 de outubro (xoves) ao 21 de 
outubro de 2015 (mércores) atá as 14:00 h. 
b. Prazos de resolución : do 22 de outubro (xoves) ao 26 de outubro 
de 2015 (luns) 
4. Publicación do censo definitivo (art. 14 REX) 
a. 27 de outubro de 2015 (martes) 
5. Presentación de candidaturas (art.15 REX) 
a. Do 28 de outubro (mércores) ao 29 de outubro de 2015 (xoves) 
até as 14 h. 
6. Proclamación provisional de candidaturas (art. 16 REX) 
a. 30 de outubro de 2015 (venres) 
7. Prazos de presentación e de resolución de recursos e solicitudes de 
rectificación da proclamación provisoria de candidaturas (art. 16 REX) 
a. Prazo de presentación: do 3 de novembro (martes) ao 4 de 
novembro de 2015 (mércores) até as 14 h. 
b. Prazo de resolución : o 5 de novembro de 2015 (xoves) 
8. Proclamación defintiva das candidaturas (art. 16) 
a. 6 de novembro de 2015 (venres) 
9. Campaña electoral (art. 17 REX) 

a. Do 9 de novembro (luns) ao 12 de novembro de 2015 (xoves) 
10. Data das eleccións: celebración da Xunta extraordinaria 
a. 16 de novembro de 2015 (luns) 
11. Proclamación provisoria de candidatura electa (art. 24 REX) 
a. 17 de novembro de 2015 (martes) 
12. Prazo de presentación, de resolución de recursos e solicitudes de 
rectificación á proclamación provisional de candidatura electa (art. 25 
REX) 
a. Prazo de presentación : do 18 de novembro (mércores) ao 20 de 
novembro de 2015 (venres) até as 14 h. 
b. Prazo de resolución: do 23 de novembro (luns) ao 25 de 
novembro de 2015 (mércores) 
13. Data de proclamación definitiva da candidatura electa: 
a. 26 de novembro (xoves) 
 
 