 
 - 1 - 
 
 
NORMAS DE USO DO PRÉSTAMO INTERBIBLIOTECARIO (PI) DA 
BIBLIOTECA UNIVERSITARIA DA UDC 
(Aprobadas pola Comisión da Biblioteca Universitaria do 17 de novembro 2008) 
 
 
 
1. DEFINICIÓN E OBXECTIVO DO PRÉSTAMO INTERBIBLIOTECARIO 
 
1.1. O servizo de Préstamo Interbibliotecario permite localizar e obter o préstamo de obras 
orixinais ou a reprodución de documentos que non se encontran na Biblioteca 
Universitaria da UDC (BUDC). Ademais subminístralles a outras institucións documentos 
que estean dispoñibles nas nosas coleccións. 
 
1.2. Esta normativa asume a finalidade e os obxectivos recollidos por REBIUN (Rede de 
Bibliotecas Universitarias) no “Acuerdo entre bibliotecas uni versitarias y científicas 
españolas en materia de préstamo interbibliotecario”. 
 
2. USUARIOS DE PRÉSTAMO INTERBIBLIOTECARIO 
 
2.1. Poden utilizar este servizo os membros da comunidade universitaria da UDC e os usuarios 
autorizados, segundo o punto 2. “Usuarios do servizo de préstamo”  das Normas de préstamo 
do Servizo de Biblioteca da UDC (aprobadas pola comisión da Biblioteca Universitaria 
do 17 de novembro de 2008). 
 
2.2. A BUDC, como subministradora, proporcionaralles documentos a outras bibliotecas, 
centros de documentación ou institucións externas que o soliciten.  
 
3. DOCUMENTOS QUE SE PODEN SOLICITAR 
 
3.1. A BUDC, como peticionaria , pódelles solicitar a outras bibliotecas o préstamo de 
documentos orixinais ou a repr odución de artigos de  revistas, relatori os de congresos, 
capítulos de libros, informes técnicos etc.  
 
3.2. Non poderá solicitar: 
 Documentos que se encontren nas bibliotecas da Universidade da Coruña.  
 Obras de fácil adquisición nos circuítos come rciais convencionais xa que este servizo 
non debe interferir no desenvolvemento das coleccións da BUDC. A BUDC valorará 
que obras poden de ser obxecto de préstamo ou de compra. Neste último caso, o 
usuario debe dirixirse á biblioteca do seu centro para tramitar a súa adquisición. 
 
3.3. A BUDC, como subministradora , proporcionará os docum entos dispoñibles no 
catálogo, agás os fondos recollidos nos puntos  4.2, 4.3 e 4.4 das Normas de préstamo da 
BUDC (2008).  As teses de doutoramento  lidas na UDC, segundo o acordo da Comisión 
de doutoramento (21 de xaneiro de 2008), póde nse enviar por PI, aínda que non se lle 
poderán prestar ao usuario final. 
 
 

 
 - 2 - 
 
4. COMO SOLICITAR DOCUMENTOS  A TRAVÉS DO PRÉSTAMO 
INTERBIBLIOTECARIO 
 
4.1. Os usuarios que utilicen por primeira vez este  servizo teñen que darse de alta cubrindo un 
formulario electrónico que lles permitirá obt er un código e un contrasinal para o seu uso 
persoal. 
 
4.2. Os usuarios farán as peticións a través do formulario electrónico e deberán cubrir unha 
solicitude por cada documento, indicando todos os  datos bibliográficos necesarios para a 
identificación da obra. 
 
5. CONDICIÓNS DE USO DOS DOCUMENTO S PROCEDENTES DO PRÉSTAMO 
INTERBIBLIOTECARIO 
 
5.1. Os documentos orixinais, se a biblioteca prestataria o au toriza, poderánselle prestar ao 
usuario final. No caso contrario, consultaranse obrigatoriamente na Biblioteca Central, no 
campus da Coruña ou na Biblioteca do Patín, no campus de Ferrol. Os usuarios 
comprometeranse a respectar as condicións de uso impostas polos centros 
subministradores e a preservar a integridade das obras recibidas. 
 
5.2. As reproducións de documentos pasarán a ser propiedade do usuario.  
 
5.3. Os documentos solicitados a través deste serviz o só se poden utilizar para fins privados, 
docentes ou de investigación e o usuario é responsable de cumprir o estipulado na 
lexislación vixente de propiedade intelectual. 
 
5.4. O custo das peticións anuladas polos usuarios , no caso de que non se poida interromper a 
súa tramitación, correrá a cargo deles. 
 
6. TARIFAS DO PRÉSTAMO INTERBIBLIOTECARIO 
 
6.1. Aínda que o PI é gratuíto para todos os membros da comunidade universitaria, está 
suxeito aos gastos derivados do correo e ás tarifas estipuladas polos centros 
subministradores. 
 
6.2. Para os membros da comunidade universitari a o custo deste servizo corre a cargo da 
partida orzamentaria que ten adxudicada o Serv izo de Biblioteca Universitaria para o PI. 
Os alumnos de grao ou asimilados ao primei ro ciclo terán que ter autorización dalgún 
profesor. 
 
6.3. Todos os usuarios terán que asumir o gasto das reproducións íntegras  de documentos 
que teñan un prezo superior aos 60 €. Neste caso, os usuarios poderán pedir información 
do prezo antes de tramitar a solicitude, sempre que nolo indiquen. 
 
6.4. Os usuarios externos asumirán os gastos derivados do PI. 
 
6.5. A Biblioteca da UDC, como subministradora aos centros externos,  cobraralles ás 
bibliotecas españolas as tarifas propostas por REBIUN e ás bibliotecas estranxeiras as que 
aprobe anualmente o Consello Social, en ambos os dous casos (anexo I) 

 
 - 3 - 
 
 
 
7. INCUMPRIMENTO DA NORMATIVA 
 
A perda, deterioración do material ou incu mprimento desta normativa será motivo de 
penalización. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 