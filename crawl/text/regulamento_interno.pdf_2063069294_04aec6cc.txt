 
 
 
 
 
 
REGULAMENTO DE RÉXIME  
INTERNO DA ESCOLA  
UNIVERSITARIA DE ENFERMARÍA 
 E PODOLOXÍA 
 

 
 
 
 
 
ÍNDICE : 
 
TÍTULO I.- DISPOSICIÓNS XERAIS .................................................................................................... 3 
CAPÍTULO I.- DA NATUREZA E DOS FINS DA ESCOLA. ..... ..................................................... 3 
CAPÍTULO II.- DAS FUNCIÓNS DA ESCOLA................................................................................ 3 
CAPÍTULO III.- DOS MEMBROS DA ESCOLA. ............................................................................. 4 
TÍTULO II.- O GOBERNO DO CENTRO. ............................................................................................. 5 
CAPÍTULO I.- DOS ÓRGANOS DE GOBERNO DO CENTRO. ..... ................................................ 5 
CAPÍTULO II.- DO GOBERNO COLEXIADO (Xunta de Escola ).................................................... 5
 
CAPÍTULO III.- DA REGULACIÓN DO DIRECTOR, SUBDIRECT ORES E SECRETARIO DA 
ESCOLA .................................................................................................................  9 
CAPÍTULO IV.- DAS COMISIÓNS. ................................................................................................ 11 
TÍTULO III.- DO PROFESORADO. ..................................................................................................... 16 
TÍTULO IV.- DO ESTUDANTADO. .................................................................................................... 16 
TÍTULO V.- DA REFORMA DO REGULAMENTO........................................................................... 16 

3 
TÍTULO I.- DISPOSICIÓNS XERAIS  
CAPÍTULO I.- DA NATUREZA E DOS FINS DA ESCOLA. 
Artigo 1.- 
A Escola Universitaria de Enfermaría e Podoloxía de Ferrol é un centro docente 
universitario da Universidade da Coruña, polo que a súa organización académica 
e o seu funcionamento se establecerá de acordo coa Lei orgánica  6/2001 de 
universidades, polas disposicións que a desenvolven, polos Estatutos da 
Universidade da Coruña, polo disposto no presente regulamento e polas normas 
de carácter xeral e de rango inferior ou superior que puideren ser de aplicación. 
Artigo 2.- 
A Escola Universitaria de Enfermaría e Podoloxía de Ferrol proxéctase, desde a 
súa natureza educativa á formación de profesionais de Enfermaría e de Podoloxía 
nos seus amplos e variados aspectos, atendendo así mesmo ao seu 
perfeccionamento humano integral. 
Artigo 3.- 
Os fins da Escola Universitaria de Enfermaría e Podoloxía de Ferrol serán a 
formación do alumnado nos diversos aspectos científicos, técnicos e humanos 
que conducen a que desenvolvan a súa actividade profesional co máis alto nivel 
de formación. 
A Escola Universitaria de Enfermaría e Podoloxía do campus de Ferrol, estará 
encargada da organización das ensinanzas e dos procesos académicos, 
administrativos e de xestión que conducen á obtención de títulos de carácter 
oficial e de validez en todo o territorio español de diplomado en Enfermaría e 
diplomado en Podoloxía. 
CAPÍTULO II.- DAS FUNCIÓNS DA ESCOLA. 
Artigo 4.- 
Son funcións da Escola Universitaria de Enfermaría e Podoloxía de Ferrol: 
a) Elaborar a proposta dos planos de estudo, dentro das liñas xerais de 
política educativa; así como as das novas ensinanzas do contorno 
social, atendendo ao progreso do coñecemento  
b) Organizar e supervisar as actividades docentes e a xestión dos 
servizos da súa competencia. 

4 
c) Custodiar as actas de cualificación e os expedientes dos estudantes 
que cursasen o cursen estudos na Escola, sen prexuízo do 
mantemento, por parte da Universidade, de arquivos centralizados. 
d) Expedir as certificacións que solicitaren os/as estudantes do centro. 
e) Administrar a asignación orzamentaria do centro e controlar os seus 
propios servizos e equipamentos. 
f) Promover actividades culturais y de extensión universitaria que 
contribuíren ao progreso e á difusión do coñecemento e da cultura así 
como promover actividades deportivas no marco dos Estatutos da 
Universidade da Coruña.  
g) Participar en los procesos de avaliación da calidade. 
h) Proporcionar una formación integral do alumnado de Enfermaría e 
Podoloxía na súa dobre vertente teórica e práctica, que se adapte ás 
actuais necesidades da comunidade en materia de saúde, e que 
capacite o alumnado ao longo do seu período de formación para 
cumprir a misión que o/a diplomado/a en Enfermaría e en Podoloxía 
ten no ámbito da sociedade. 
i) Colaborar e impulsar a investigación no ámbito da saúde, de xeito 
que se preste o apoio necesario aos departamentos que impartiren 
docencia neste centro, na medida das súas posibilidades.  
j) Participar no goberno da Universidade conforme ao disposto nos seus 
estatutos. 
k) Aqueloutros que lle outorgaren os Estatutos da Universidade da 
Coruña e as disposicións legais vixentes.  
Artigo 5.- 
A Escola Universitaria de Enfermaría e Podoloxía de Ferrol, establecerá os 
oportunos acordos de colaboración con entidades públicas ou privadas co fin de 
conseguir una mellor formación sanitaria en xeral, e a formación do máis alto 
nivel dos futuros profesionais da Enfermaría e da Podoloxía. 
 
CAPÍTULO III.- DOS MEMBROS DA ESCOLA. 
Artigo 6.- 
Son membros da Escola Universitaria de Enfermaría e Podoloxía de Ferrol: 

5 
a) O profesorado encargado da docencia das distintas materias para a 
obtención do título de diplomado universitario en Enfermaría e de 
diplomado universitario en Podoloxía. 
b) El persoal de administración y servizos, cuxa vinculación á Escola sexa 
de carácter funcionario ou laboral. 
c) Todos o estudantado que estiver matriculado. 
d) O alumnado bolseiro que figurar no Plano de Organización Docente. 
Artigo 7.- 
Os membros da Escola Universitaria de Enfermaría e Podoloxía de Ferrol terán 
os dereitos e os deberes que lles atribuíren os Estatutos da Universidade, este 
regulamento e calquera outra disposición legal en vigor. 
 
TÍTULO II.- O GOBERNO DO CENTRO.  
CAPÍTULO I.- DOS ÓRGANOS DE GOBERNO DO CENTRO. 
Artigo 8.- 
Os órganos de goberno da Escola Universitaria de Enfermaría e Podoloxía de 
Ferrol son: 
a)  De carácter unipersoal: o/a director/a, o/a subdirector/a - coordinador/a 
e o/a secretario/a académico. 
b)  De carácter colexiado: a Xunta de Escola. 
No exercicio das súas funcións e das súas atribucións, os órganos unipersoais e 
os colexiados da Escola respectarán os acordos das Xuntas de Escola, do 
Consello de Goberno da Universidade, os do Claustro Universitario e a lexislación 
vixente. 
 
CAPÍTULO II.- DO GOBERNO COLEXIADO (Xunta de Escola). 
Artigo 9.- 
A Xunta de Escola é o máximo órgano de goberno do centro. As súas resolucións 
no ámbito das súas competencias son vinculantes para todos os membros da 
Escola sen prexuízo con respecto á delimitación de competencias que establecen 
a Lei e os Estatutos da Universidade da Coruña. 

6 
Artigo 10.- 
1.- A composición da Xunta de Escola axustarase ao que determinan os artigos 
que afectan ás escolas universitarias dos Estatutos da Universidade da Coruña: 
a) O/a director/a, que a convocará e a presidirá. 
b) O/a subdirector/a - coordinador/a e o/a secretario/a, que o será 
tamén da Xunta de Escola. 
c) Un 70% de profesores do centro. Todo o profesorado funcionario do 
centro pertencerá á Xunta de Centro e representará, polo menos, un 
51% do número total dos membros desta. Sempre que sexa posible o 
19% será profesorado non funcionario. 
d) Un 25% do estudantado do centro. 
e) Un 5% do persoal de administración e servizos. 
2.- As persoas que impartiren docencia en máis dun centro soamente poderán 
ser membros da Xunta de Centro en que desenvolvan maioritariamente a súa 
docencia. 
3.- As persoas representantes na Xunta de Centro serán elixidas para un 
período de dous anos. 
Artigo 11.- 
O profesorado que imparta docencia na Escola e non forme parte da Xunta de 
Escola, así como o profesorado visitante, poderá asistir ás reunións con voz mais 
sen voto. 
Artigo 12.- 
Os membros representantes da Xunta de Escola serán elixidos polos mesmos 
estamentos aos que representan. 
Artigo 13.- 
As eleccións a representantes na Xunta de Escola celebraranse cun mes de 
antelación á expiración do mandato. 
Artigo 14.- 
As ausencias ás Xuntas de Escola deberán xustificarse mediante un escrito 
dirixido ao/á presidente/a e que se entregará ao/á secretario/a, con 
anterioridade á sesión. 

7 
Artigo 15.- 
Son competencias da Xunta de Escola as recollidas no artigo 30 dos Estatutos da 
Universidade da Coruña. 
a) Elixir ao/á director/a e, se é o caso revogalo. 
b) Supervisar a xestión dos diferentes órganos de goberno e administración da  
Escola. 
c) Informar sobre a implantación de novas titulacións e estudos. 
d) Elaborar e aprobar as propostas de plans de estudos das titulacións que se 
impartan no Centro. 
e) Formular anualmente, antes do comezo do curso académico, o plan docente 
do centro coordinadamente cos departamentos adscritos á Escola. 
f) Organizar, supervisar e informar sobre as actividades docentes para a 
obtención dos títulos académicos do seu ámbito de competencia, e coordinar e 
supervisar o desenvolvemento dos contidos mínimos das materias impartidas 
neles polos departamentos, de acordo cos plans de estudo e cos obxectivos 
establecidos para cada titulación. 
g) Programar os servizos e equipamentos do Centro e supervisar a súa 
xestión. 
h) Acordar a distribución dos créditos concedidos ao centro e controlar a súa  
aplicación. 
i) Elaborar o regulamento de réxime interno do centro. 
j) Organizar actividades de formación permanente e de extensión 
universitaria. 
k) Calquera outra que lle atribúan as disposicións legais vixentes e os 
Estatutos da Universidade da Coruña. 
Artigo 16.- 
A presidencia da Xunta corresponde ao/á director/a, quen moderará o curso dos 
debates e asegurará o cumprimento da normativa vixente e dos acordos tomados. 
O/a presidente/a fixará o desenvolvemento de cada sesión, determinando a hora 
de comezo desta. 
En ausencia ou enfermidade do director/a, exercerá a presidencia da Xunta o/a 
subdirector/a-coordinador/a ou no seu caso aquela persoa en quen o/a 
director/a delegue mediante un escrito que lerá ao comezo da Xunta de Escola 
o/a secretario/a académico. 

8 
Artigo 17.- 
O secretario/a do Centro é tamén o da Xunta, e deberá levantar acta das sesións, 
reflectindo os acordos adoptados; organizará as votacións y proclamará os seus 
resultados. 
Artigo 18.- 
A convocatoria da Xunta corresponde ao seu presidente, e debe ser notificada 
aos seus membros cunha antelación mínima de 48 horas. 
Nos casos de urxencia manifesta, a Xunta de Escola pódese convocar en calquera 
momento e débese notificar esta convocatoria a todos os membros da Xunta de 
Escola cunha antelación mínima de 24 horas. 
A Xunta débese convocar sempre que o propoñan polo menos 1/3 dos seus 
membros. 
Artigo 19.- 
Acompañarase coa convocatoria da Xunta de Escola, en todo caso, a orde do día 
fixada polo/a presidente/a, que debe de ter en conta, no seu caso, as peticións 
que formularen os membros da Xunta de Escola. 
Para que sexa esixible a inclusión dalgunha cuestión na orde do día, a solicitude 
desta inclusión debe estar subscrita por, polo menos, ¼ dos membros da Xunta 
de Escola, e débese comunicar esta ao/á director/a cunha antelación mínima de 
3 días. 
Artigo 20.- 
As Xuntas de Escola reúnense con carácter ordinario polo menos unha vez cada  
trimestre e con carácter extraordinario cantas veces for preciso; neste caso 
unicamente se poderá tratar o tema polo cal se convocaron. 
Artigo 21.- 
A Xunta de Escola quedará validamente constituída, cando concorreren en 
primeira convocatoria o/a presidente/a e o/a secretario/a, ou de se lo caso quen 
o substitúa e a metade, polo menos, dos seus membros. 
Os acordos tomaranse por maioría absoluta en primeira volta e por maioría 
simple na segunda volta, no caso de no acadar a maioría absoluta na primeira, 
para o caso de elección de director/a, propostas de modificación do regulamento 
de réxime interno e para os casos restantes, excepto mocións de censura ao 
director/a. 
A aprobación dunha moción de censura ao director/a esixe maioría absoluta dos 
membros da Xunta de Escola. 

9 
Artigo 22.- 
Para o cómputo de votos non se contarán as abstencións, votos nulos ou en 
branco, adoptándose os acordos pola maioría dos votos afirmativos sobre os 
negativos, considerándose dirimente o voto do director/a nos casos de empate, 
agás nos casos en que se requirir a maioría absoluta, nos cales  se computarán 
todos os votos que se emitisen. 
Artigo 23.- 
O voto é persoal e indelegable, ademais de secreto, excepto cando se establecer o 
acordo por unanimidade de o facer a man alzada ou por asentimento ante a 
proposta da presidencia. 
Artigo 24.- 
No apartado da orde do día que se refire a suxestións e preguntas, formularanse 
estas á presidencia, a cal, discrecionalmente, poderá responder a elas 
directamente ou por delegación a través doutro membro da Xunta de Escola, nese  
momento ou na seguinte sesión da Xunta. 
Non poderá ser obxecto de deliberación ou acordo neste apartado ningún asunto 
que non figure na orde do día, agás que se encontraren presentes todos os 
membros da Xunta de Escola e sexa declarada a urxencia do asunto co voto 
favorable da maioría. 
Artigo 25.- 
Debe levantarse acta de cada sesión polo secretario/a, o cal debe conter 
necesariamente a indicación nominal das persoas asistentes, o lugar e a data da 
celebración, unha exposición clara e sucinta dos debates e das deliberacións, o 
resultado das votacións efectuadas, coa expresión dos votos particulares 
emitidos, e os acordos adoptados. 
Calquera membro da Xunta de Escola ten dereito a facer constar na acta as súas 
manifestacións e, neste caso, deberá advertilo previamente ao secretario e 
presentar por escrito, se este o requirir, o expresado verbalmente. 
 
CAPÍTULO III.- DA REGULACIÓN DO DIRECTOR, SUBDIRECTORES E 
SECRETARIO DA ESCOLA. 
Artigo 26.- 
1.-O/a director/a é o órgano de dirección e representación da Escola. Exerce as 
funcións de dirección e xestión ordinaria do centro. 

10  
2.- O/a  director/a será nomeado polo reitor, despois de elección pola Xunta de 
Centro, entre profesores doutores pertencentes aos corpos docentes 
universitarios que están adscritos ao centro. 
No seu defecto, dado que se trata dunha escola universitaria, o/a director/a será 
elixido/a entre funcionarios dos corpos docentes universitarios non doutores ou 
profesores contratados doutores. 
Será de aplicación este último precepto cando na elección de profesores doutores 
dos corpos docentes universitarios ningún dos candidatos obtivese a maioría 
absoluta dos membros da Xunta de Centro, e será elixido o máis votado, sempre 
que teña un número de votos superior aos logrados na elección entre profesores 
doutores. 
3.- A duración do mandato do director/a será de catro anos, e poderá ser 
reelixido, tal e como establece o artigo 41.3 dos Estatutos da Universidade da 
Coruña. 
Artigo 27.- 
O/a director/a cesará nas súas funcións ao rematar o seu mandato, a petición 
propia ou como consecuencia dunha moción de censura con candidato 
alternativo aprobada pola maioría absoluta da Xunta de Escola.  
Artigo 28.- 
Son funcións do director/a da Escola: 
a) Desempeñar a representación do centro. 
b) Presidir as reunións da Xunta de Escola e de calquera outro órgano 
colexiado do centro, así como executar os seus acordos. 
c) Velar polo cumprimento da legalidade en todas as actuacións do centro, 
polo  bo funcionamento dos servizos e polo mantemento da disciplina 
académica. 
d) Dirixir e supervisar as actividades do centro, especialmente a organización 
das actividades docentes. 
e) Propoñer ao reitor o nomeamento e o cesamento do subdirector/a-
coordinador/a e o secretario/a do centro. 
f) Controlar o cumprimento das funcións do persoal de administración e 
servizos que está adscrito ao centro. 
g) Exercer as restantes funcións que se derivaren do seu cargo, así como 
aqueloutras que lle atribuíren as disposicións legais vixentes nos Estatutos da 
Universidade. 

11  
Artigo 29.- 
1.- O/a subdirector/a-coordinador/a será nomeado/a polo reitor a proposta do 
director/a do centro de entre os membros da comunidade universitaria da 
Escola. 
2.- Corresponde ao/á subdirector/a-coordinador/a dirixir e coordinar, baixo a 
autoridade do director/a, a área de competencia que este lle asignar e substituír 
ao director/a en caso de ausencia. No caso de existiren varias persoas, o/a 
director/a designará aquela que deberá substituílo en caso de ausencia ou de 
enfermidade. 
3.- O subdirector/a-coordinador/a cesará no seu cargo por petición propia, por 
causa legal sobrevida ou por decisión do reitor, a proposta do/a director/a. 
Artigo 30.- 
1.- O secretario/a é fedatario das actas e acordos dos órganos de goberno e 
administración da Escola. 
2.- O secretario/a será nomeado polo reitor a proposta do/a director/a do centro. 
3.- Corresponden ao/á secretario/a as seguintes funcións: 
a) A formación e custodia dos libros de actas dos órganos colexiados do 
centro. 
b) A recepción e custodia das actas de cualificación dos exames. 
c) A expedición de certificacións dos acordos e de todos os actos ou feitos que 
constaren nos documentos oficiais do centro. 
d) A custodia do selo da Escola e do rexistro desta. 
e) A publicidade dos acordos dos órganos colexiados da Escola. 
f) Calquera outra función que lle delegar o/a director/a ou que lle 
encomendaren as disposicións legais vixentes nos Estatutos da Universidade. 
4.- O/a secretario/a cesará no seu cargo a petición propia, por causa legal 
sobrevida ou por decisión do reitor a petición do/a director/a. 
CAPÍTULO IV.- DAS COMISIÓNS. 
Artigo 31.- 
As comisións do centro son órganos dependentes da Xunta de Escola, para o 
mellor cumprimento das súas funcións. Poden ser permanentes para os asuntos 

12  
encomendados pola Xunta de Escola dentro do marco das súas competencias, e 
terán a mesma duración que esta. 
As comisións non permanentes son creadas e designadas pola Xunta de Escola 
para a realización de traballos concretos, e a duración destes concordará coa súa 
eventualidade. 
Os dous tipos de comisións poden solicitar a información e a presenza das 
persoas, así como a documentación necesaria, para levar a cabo as misións que 
se lles encomendaren. 
Artigo 32.- 
En todo caso, serán comisións permanentes da Escola: 
1.  A Comisión de Docencia e Validacións. 
2.  A Comisión Económica. 
3.  A Comisión de Biblioteca. 
4.  A Comisión de Servicios Xerais. 
Artigo 33.- 
En todo caso, as comisións estarán presididas polo/a director/a da Escola ou 
polo membro da Xunta de Escola en quen delegue. 
Ningún membro da Xunta de Escola poderá pertencer a máis de dúas comisións 
permanentes, excepto o/a director/a. 
Artigo 34.- 
As comisións poderán ter a composición que acorde a Xunta de Centro, e 
poderán  formar parte delas os membros de todos os sectores que estiveren 
representados na Xunta de Escola. 
Artigo 35.- 
As comisións permanentes deberán reunirse polo menos, unha vez cada 
cuadrimestre, mediante citación por parte do seu presidente ou polo acordo da 
metade dos seus compoñentes, que o farán chegar ao secretario/a da comisión co 
fin de que emita a oportuna citación, de xeito que se deberán referendar os 
acordos adoptados por ela na seguinte Xunta de Escola para que sexan 
vinculantes. 
As comisións non permanentes  reuniranse cantas veces sexa preciso, mediante 
a citación por parte do seu presidente, ata que resolvan o asunto polo que se 
organizaron. 

13  
Artigo 36.- 
1.- A Comisión de Docencia e Validacións estará formada por: 
• O/a director/a da Escola, ou persoa en quen delegar, que actuará como 
presidente. 
• O/a secretario/a docente, que actuará á vez como secretario/a da 
comisión. 
• O/a director/a de cada departamento adscrito á Escola. 
• Un membro do profesorado elixido de entre os membros da Xunta de 
Centro que imparta docencia na titulación de Enfermaría. 
• Un membro do profesorado elixido de entre os membros da Xunta de 
Centro que imparta docencia na titulación de Podoloxía. 
• Dous representantes do alumnado (un de Enfermaría e outro de 
Podoloxía). 
• Un representante do P.A.S. 
2 .- Constitúen  o obxectivo da Comisión Docente e de Validacións as seguintes 
funcións: 
a)  Supervisar a metodoloxía didáctica e o rendemento da docencia no 
centro, tras a análise das memorias que elaboren os departamentos. 
Confeccionar unha memoria de resumo que, unha vez que se presente e 
que a aprobe a Xunta de Escola, será depositada na Secretaría do 
Centro de xeito que estea a disposición de calquera membro da 
comunidade universitaria que a solicitar. 
b)  Planificar e propoñer ao comezo do curso un proxecto de horarios e de 
actividades lectivas. 
c)  Propoñer un calendario para as convocatorias oficiais de exames, de 
xeito que se conte coas opinións dos diferentes sectores e sempre 
dentro dos prazos que fixe a Universidade. 
d)  Coordinar as propostas do Plano de Organización Docente de cada 
departamento atendendo a criterios de racionalidade científica. 
e)  Coñecer a información dos conflitos derivados de situacións académicas 
irregulares producidas no centro,tras a audiencia das partes que 
estiveren implicadas.  
f)  Estudar e resolver as diferentes solicitudes de validación de estudos 
cursados noutras universidades españolas.  
g)  Informar sobre as propostas de organización dos cursos de formación 
de posgrao, dos seminarios, congresos, etc…. 
h)  Calquera outra función que, relacionada coa docencia, lle asignar a 
Xunta de Escola. 
3. A Comisión reunirase con carácter ordinario, polo menos unha vez cada 
cuadrimestre e con carácter extraordinario, cantas veces o considerar necesario o 
seu presidente ou a propia Comisión na proporción dun 50%.  

14  
Artigo 37.- 
1.- A Comisión Económica estará composta por: 
• O/a director/a da Escola, ou a persoa en quen delegar, que actuará 
como presidente. 
• Un membro do profesorado elixido de entre os membros da Xunta de 
Centro que imparta docencia na titulación de Enfermaría. 
• Un membro do profesorado elixido de entre os membros da Xunta de 
Centro que imparta docencia na titulación de Podoloxía. 
• Dous representantes do alumnado (un de Enfermaría e outro de 
Podoloxía). 
• O/a Xefe/a de Negociado, que poderá ser substituído/a por un membro 
do persoal de administración e servizos con destino na Administración. 
2.- A Comisión Económica ten por  obxectivo: 
a)  Propoñer á Xunta de Escola a distribución anual do orzamento 
autorizado. 
b)  Analizar as propostas de obras e propoñer a máis conveniente. 
3. A Comisión reunirase con carácter ordinario, polo menos unha vez cada 
cuadrimestre e con carácter extraordinario, cantas veces o considerar necesario o 
seu presidente ou a propia Comisión na proporción dun 50%.  
Artigo 38.- 
1.- A Comisión de Biblioteca de Centro estará formada por: 
• O/a director/a da Escola, ou a persoa en quen delegar, que actuará 
como presidente. 
• O/a director/a da Biblioteca da Casa do Patín. 
• Un membro do profesorado representando a cada Departamento que 
imparta docencia na Escola. 
• Un membro do profesorado elixido de entre os membros da Xunta de 
Centro que imparta docencia na titulación de Enfermaría. 
• Un membro do profesorado elixido de entre os membros da Xunta de 
Centro que imparta docencia na titulación de Podoloxía. 
• Dous representantes do alumnado (un de Enfermaría e outro de 
Podoloxía). 
2.- Serán funcións da Comisión de Biblioteca: 
a)  Aprobar a política de desenvolvemento das coleccións e distribuír o 
orzamento no ámbito da súa competencia, de acordo coas liñas xerais 
que emanaren da Comisión de Biblioteca Universitaria. 
b)  Elaborar as normas de funcionamento dos Servizos Bibliotecarios e 
velar polo seu cumprimento, dentro do marco do Regulamento da 

15  
Biblioteca Universitaria. Estas normas, estarán a disposición do público 
na Biblioteca da Casa do Patín. 
c)  Aprobar o informe anual da súa Biblioteca e remitilo á dirección da 
Biblioteca Universitaria. 
d)  Asesorar nas diferenzas de criterio que puideren xurdir entre a 
Biblioteca e calquera dos seus usuarios. 
e)  Asesorar en todos os asuntos que pola súa importancia se considere 
necesario someter a súa consideración. 
3.- A Comisión de Biblioteca da Casa do Patín reunirase polo menos unha vez 
por cuadrimestre, e cantas veces sexa necesario por decisión do presidente ou a 
petición de, polo menos, o 50% dos seus membros. 
Artigo 39.- 
1.- A Comisión de Servizos Xerais estará formada por: 
• O/a director/a da Escola, que será á súa vez o/a presidente/a, e que 
poderá delegar noutro membro da Comisión. 
• O/a secretario/a do Centro. 
• O/a conserxe. 
• Un membro do profesorado elixido de entre os membros da Xunta de 
Centro que imparta docencia na titulación de Enfermaría. 
• Un membro do profesorado elixido de entre os membros da Xunta de 
Centro que imparta docencia na titulación de Podoloxía. 
• Un membro do profesorado por cada Departamento que estiver 
adscrito ao Centro. 
• Dous representantes do alumnado (un de Enfermaría e outro de 
Podoloxía). 
• Un representante do Persoal de Administración e Servizos do Centro. 
2.- Son funcións da Comisión de Servizos Xerais: 
a)  Asesorar a todos os membros da Escola Universitaria de Enfermaría e 
Podoloxía en todas as materias referidas aos medios informáticos de 
que dispón a Escola, así como a súa posibilidade de uso. 
b)  Elevar á Xunta de Escola a proposta de necesidades de adquisición de 
equipos de informática e programas necesarios para establecer unha 
docencia acorde cos procesos nesta rama da ciencia. 
c)  Realizar a proposta de normas para a utilización dos servizos xerais da  
Escola (medios audiovisuais, sala de informática, fotocopiadora, etc…). 
d)  Propoñer a incorporación de novos servizos. 
e)  Avaliar o funcionamento dos servizos xerais da Escola. 
3.- A Comisión de Servizos Xerais, reunirase polo menos unha vez cada 
cuadrimestre, e cantas veces for necesario tras instancia do seu presidente ou a 
petición de, polo menos, o 50% dos seus membros.  

16  
TÍTULO III.- DO PROFESORADO.  
Artigo 40.- 
Son profesores do Centro aqueles que desempeñaren a súa actividade docente e 
investigadora neste. 
TÍTULO IV.- DO ESTUDANTADO.  
Artigo 41.- 
Son estudantes da Escola, todos os matriculados/as en calquera das disciplinas 
que integran o seu plano de estudos. 
Artigo 42.- 
Todo alumno non conforme coas súas cualificacións poderá solicitar por escrito a 
revisión dos seus exames, dentro do prazo que fixar o profesor/a ou tribunal ao 
facer públicos os resultados da avaliación, que ademais deberá facer pública a 
data na que se resolverán as reclamacións. 
Artigo 43.- 
O procedemento para a reclamación de calquera cualificación (convocatoria 
oficial) que o estudante considere arbitraria ou discriminatoria, será en réxime 
transitorio (mentres non se produza a regulación xeral para toda a universidade), 
o seguinte: 
1º.- As actas de exame deberán ser entregadas debidamente cubertas 
polo profesor/a correspondente na secretaría do centro, de acordo co  
procedemento e nos prazos establecidos. O/a secretario/a do centro 
publicará a data a partir da cal se abre o prazo de reclamacións 
poñendo a disposición dos estudantes os datos correspondentes.  
2º.- Contra as cualificacións poderase interpoñer reclamación 
mediante escrito dirixido ao director/a do centro no prazo de quince 
días naturais contados a partir do día seguinte ao da data de 
publicación. Contra a resolución do director/a poderá interpoñerse 
recurso de alzada de acordo co previsto nas normas de procedemento 
administrativo común.  
TÍTULO V.- DA REFORMA DO REGULAMENTO.  
Artigo 44.- 
A iniciativa de reforma do presente Regulamento corresponde ao/á director/a ou 
aos seus membros de Xunta de Centro, e débese presentar por escrito e polo 
miúdo o obxectivo da reforma ante o/a director/a. É necesario para a súa 
admisión a trámite que estea avalada por, polo menos, 1/3 dos membros da 
Xunta. 

17  
Artigo 45.- 
Toda iniciativa de reforma do Regulamento deberá ademais, ir acompañada da 
proposta de texto alternativo que se trasladará a todos os membros da Xunta de 
Escola para o seu estudo. 
Artigo 46.- 
No prazo máximo de 2 meses, que se contarán desde a presentación da iniciativa 
da reforma, o/a director/a da Escola deberá convocar unha Xunta de Escola 
extraordinaria con este asunto como único punto do día. 
Artigo 47.- 
Para que sexa aprobada a reforma do Regulamento é necesario que esta obteña 
un voto favorable da maioría absoluta dos membros da Xunta de Escola, en 
primeira votación e maioría simple na segunda. 
Artigo 48.- 
De ser rexeitado o proxecto de reforma do regulamento, os solicitantes non 
poderán exercer a súa iniciativa de reforma sobre este asunto durante o mesmo 
curso académico. 
Artigo 49.- 
As modificacións do Regulamento que se aprobaren serán remitidas ao Consello 
de Goberno da Universidade para a súa ratificación, e entrarán en vigor ao día 
seguinte de producirse esta. 
DISPOSICIÓN ADICIONAL. 
Este regulamento interprétase no marco da Lei orgánica de universidades, dos 
Estatutos da Universidade da Coruña e da Lei 30/1992 do 26 de novembro do 
réxime xurídico das administracións públicas e do procedemento administrativo 
común. 
DISPOSICIÓN FINAL. 
O presente regulamento entrará en vigor a partir do día seguinte ao da súa 
aprobación polo Consello de Goberno da Universidade da Coruña.  
 