Esta guía conténinformación básicasobre a UDC quedebes saber
Esta información facilitará o teu inicio na
universidade e que coñezas un pouco a UDC
aínda que somos moito máis. Se precisas
ampliar a información podes contactar co
persoal do Servizo de Estudantes que
resolverá todas as túas dúbidas. 
UNIVERSIDADE DA CORUÑA

Alén da formación académica, de grao, máster e
doutoramento, impartimos formación complemen-
taria en idiomas e outros recursos útiles para ti.
Dispoñemos dunha oficina para a igualdade de
xénero, ofrecemos múltiples actividades culturais,
deportivas e relacionadas co medio ambiente, 
temos programas de voluntariado, cooperación,
saúde... Aproveita todo o que temos mentres esteas
aquí, estaremos encantados de que o fagas e sigas 
en contacto despois de titularte a través da
asociación de antigo alumnado, Alumni UDC. 
Conta con nós para todo aquilo que precises na 
túa estadía na UDC. Es unha parte fundamental da
universidade, xa que non existiriamos sen o
alumnado. Tes un peso moi importante á hora de
decidir como ten que ser e podes exercer estes
dereitos participando nos órganos de goberno:
Claustro, Consello de Goberno ou xuntas de centro 
e de departamento. Implícate! Seremos unha mellor
universidade contigo!
Deséxamoste que teñas un curso extraordinario 
no plano académico e persoal.
María José Lombardía, vicerreitora de
Estudantes, Participación e Empregabilidade 

ÍndiceBenvida
En contexto
Primeiros pasos na UDC
En clase
Os teus dereitos e deberes
Participa no goberno da UDC
Bolsas, axudas e premios
Móvete polo mundo!
E despois que?
Oferta académica
Comunícate!
Plans que non podesperder na UDC
Plans que non podesperder fóra da UDC
Vida no campus

Benvido, benvida á Universidade da Coruña  
Como reitor quero darche as grazas por elixires a
Universidade da Coruña para desenvolver aquí a 
túa etapa de formación universitaria. Esta será 
unha fase da túa vida fundamental e queremos
formar parte activa dela. 
Comezamos un novo curso no que non estarás só.
Ademais dos preto de 20.000 estudantes, estarás
arroupado por 1.440 docentes e 775 persoas traba-
lladoras de administración e servizos. Todos e 
todas queremos que desfrutes da túa estadía 
na Universidade, que aproveites o teu tempo de
formación para desenvolver as túas capacidades 
e competencias que marcarán a túa vida futura. 
Julio Abalde Alonso, reitor 

O impacto da universidade na sociedade avalíase 
a miúdo en forma de resultados económicos, moi
salientables sen dúbida, xa que o impacto das
universidades públicas españolas na economía 
se cifra no 2,2% do produto interior bruto (PIB),
multiplicando por cinco cada euro investido nelas. 
Son datos moi importantes, pero falan só do que
sucede cando o alumnado está na universidade. 
Eu tamén quero subliñar o grande impacto que a
universidade ten desde un punto de vista social. 
O feito de que un determinado territorio se bene-
ficie de ter no seu haber titulados superiores,
capaces de faceren avanzar económica, social 
e culturalmente, un país. 
Neste sentido, estamos seguros de ter contribuído
ao avance da sociedade galega cos máis de 95.000
mozos e mozas que se titularon nesta universidade
desde a súa creación hai 34 anos. 
Aquí comeza o teu futuro. 
Como estudante, anímote a aproveitares a túa
estadía connosco para formarte e participar na 
vida universitaria en toda a súa extensión. 
Desde xa, formas parte da comunidade UDC! 
Voltar ao índice

Estudantado PDI 
PAS 
20.000
alumnos aprox. 
775
persoal deadministracióne servizos 
1.440
persoaldocente einvestigador 
UDC en contexto

59
másteres47
graos
39
programas dedoutoramento23
centros
128
grupos deinvestigación
168
millóns de euros deorzamento en 2023
Voltar ao índice

A Universidade da Coruña ten campus
nas cidades da Coruña e Ferrol e no
concello de Oleiros. 
Localización
Centros
Departamentos
Servizos
Onde está...?
Voltar ao índice

Autobús
Tarxeta Millenium
Permite en xeral obter descontos nos autobuses
urbanos da cidade da Coruña. Os universitarios
que usen a Tarxeta Millenium nas liñas de bus
urbano UDC, 24 e 2A, para os desprazamentos
aos campus de Elviña, A Zapateira e Oza terán
unha tarifa plana de 0,21€/viaxe. Solicítase nas
oficinas municipais do Ágora, Estación de
Autobuses ou Pazo de María Pita. Débese
solicitar cita previa:  
Cita previa
Seleccionar o trámite “Tarxeta Millennium”/ “Alta Nova” 
Como chegar

Coa tarxeta de Transporte Metropolitano "Xente
Nova" os menores de 21 anos poderán viaxar
gratis no transporte público interurbano das
áreas da Coruña, Lugo, Ourense, Pontevedra,
Ferrol, Santiago de Compostela e Vigo. Expedida
por Abanca. Deberás solicitar cita:
Cita en abanca
Tarxeta Xente Nova
A Tarxeta de Mobilidade de Galicia (TMG) pódese
utilizar no transporte urbano e interurbano de
Galicia. 
Tarxeta TMG
Tarxeta TMG

As seguintes empresas de transporte ofrecen
abonos ou descontos nas súas tarifas: 
 
Monbus dispón de tarxetas e bonos de viaxe cos
que poderás aforrar ata un 75% da tarifa habitual
dunha determinada ruta.
Arriva ofrece tarxetas e bonos de viaxe con
diferentes descontos.  
Alsa Cal Pita aplica un desconto do 50% sobre 
as tarifas dos seus billetes e bonos. 
Ademais os concellos de Ferrol, Narón e Fene
ofrecen axudas ao transporte universitario. 
Outros descontos 
Descontos de Monbus
Descontos de Arriva
Descontos de Alsa Cal Pita

Bicicleta
Préstamo de bicicletas UDC
A Oficina de Medio Ambiente (OMA) da UDC conta
cun servizo de préstamo de bicicletas nos campus
da Coruña e Ferrol.  
 
Os concellos da Coruña e Ferrol dispoñen tamén
dun servizo de préstamo de bicis. 
Bicicletas UDC
Bicicoruña
Biciferrolterra
Tren
Renfe ofrece un bono de transporte gratuíto para
viaxeiros frecuentes. 
Abono Renfe
Voltar ao índice

Primeiros pasos 
1
2
3
Crea a túa 
conta de usuario
Conéctate á
wifi da UDC
Solicita a Tarxeta
Universitaria de
Identificación

Dispoñer da túa conta de correo. 
Consultar o teu expediente académico 
Acceder ao material académico que o
profesorado poña a disposición do
estudantado no Campus Virtual ...
No momento de faceres a matrícula facilitóu-
seche un código alfanumérico de activación 
de servizos. Ese código será imprescindible
para poder crear a túa conta de usuario e
realizar calquera xestión como membro da
comunidade a través dos servizos web que
ofrece a UDC: 
         ou os pagamentos da matrícula.
Crea a conta
Crea a túa conta de usuario
As notificacións oficiais chegaranche ao teu correo electrónico da UDC, polo que 
non deixes de consultalo.  Se esqueces o teu contrasinal podes solicitar un novo 
na administración do teu centro de estudos, tras acreditar a túa identidade. 
Lembra que debes cambiar o contrasinal cada ano por cuestións de seguridade.  
1

Conectarte a EDUROAM, a opción máis
recomendada xa que ofrece unha conexión
segura e permite utilizala aos usuarios que se
despracen a outras universidades adheridas ao
programa. Para poder configurala, tes que
descargar a app Geteduroam e unha vez
descargada, debes escoller a Universidade da
Coruña e acceder co teu usuario e contrasinal. 
Conectarte a UDCPORTAL, que non require
configuración especial nin instalación de
software de seguridade, pero é menos segura.
Neste caso igualmente terás que introducir a
túa conta de usuario e contrasinal.  
Para ter acceso á wifi da UDC nos teus dispo-
sitivos podes facelo de dous xeitos: 
 
Conéctate á wifi da UDC
2

Terás o carné de estudante. 
Accederás ao préstamo bibliotecario. 
Poderás acceder a algunhas instalacións
universitarias como as deportivas e aulas
de estudo. 
Conseguirás descontos nalgúns comercios.
Recibirás información de bolsas e axudas,
de cultura, deporte ...  
A TUI é unha tarxeta dixital intelixente, realizada
en colaboración co Santander, que te identifica
como estudante. Con ela:  
Solicita a tarxeta
Solicita a TarxetaUniversitaria deIdentificación (TUI) 
3
Voltar ao índice

“Mens sana in corpore sano”. A UDC ofrece múlti-
ples opcións deportivas: ximnasios, actividades
dirixidas, campionatos e ligas universitarias
galegas e estatais, pistas de tenis, pádel, estadio
universitario... 
Saca o teu Abono Deporte e Non pares! 
Se es Deportista de Alto Nivel (DANUDC)
queremos axudarche a compatibilizar estudos e
deporte. 
Deporte
Solicitude DANUDC
Vida no campus

Queremos contribuír a ter un mundo mellor, máis
solidario e comprometido. Se ti tamén es así,
canaliza as túas inquedanzas a través da Oficina
de Cooperación e Voluntariado. 
Cooperación e voluntariado (OCV)
Medio ambiente (OMA)
Coidar do medio ambiente é coidar de nós
mesmos. Na Oficina de Medio Ambiente atoparás
múltiples iniciativas para axudar a ter un planeta
máis sustentable. Súmate!
Cultura
A cultura defínenos como persoas, por iso desde 
a UDC promovémola en todos os seus ámbitos:
teatro, exposicións en NORMAL, artes vivas,
música, danza, coro universitario, cursos e
obradoiros. Temos moito que ofrecerche! 

Nos distintos centros da UDC hai servizo de
comedor con prezos reducidos. No campus de
Ferrol hai un comedor común a todos os centros
no Centro Cultural Universitario. Ademais, a UDC
convoca as bolsas de comedor dotadas dunha
contía de 500 euros que se abonarán nun único
pagamento. 
Comedores
Aloxamento
Unha das opcións de aloxamento é solicitar praza
nalgunha das residencias universitarias públicas
da UDC, a Residencia de Estudantes Elvira Bao
na Coruña e a Residencia Universitaria de Ferrol.
Voltar ao índice

Calendario académico
Descarga o calendario académico. Ademáis na
páxina web do teu centro atoparás información
de horarios e calendario de exames. 
Plan de acción titorial (PAT)
Desde que comezas os estudos podes contar
cunha persoa de referencia (titor/a e, nalgúns
centros, tamén alumno/a mentor/a) que ten
como misión informarte, apoiarte e orientarte
en distintos ámbitos: académico, adminis-
trativo, profesional, persoal e social. Na web 
da túa escola ou facultade atoparás máis
información sobre o PAT da túa titulación.
En clase

Campus virtual 
Facilita a comunicación entre o profesorado 
e o alumnado. O Moodle é a plataforma virtual
docente da UDC á que poderás acceder coas
túas credenciais de usuario e obter recursos
para a formación, tales como apuntamentos,
prácticas, e demais material docente.
Secretaría Virtual
Facilítache o acceso ao teu expediente
académico e aos teus datos persoais. 
Durante o período de matrícula, podes 
utilizala para levar a cabo a automatrícula. 
Axuda TIC
Contacta con Axuda TIC para solucionar
calquera incidencia ou dúbida en temas TIC .

Office 365 na UDC 
Como estudante da UDC tes acceso á descarga
do paquete de aplicacións de Microsoft Office
365, que inclúe a última versión de Word, Excel,
PowerPoint, Outlook, Forms, etc.; e Office
Online para traballar de forma cooperativa 
e desde calquera lugar. Ademais dispós de 
1 terabyte de almacenamento en OneDrive. 
Descarga Office 365
Microsoft Teams 
É unha ferramenta de mensaxaría e video-
conferencias de Microsoft 365. Pódese utilizar
en múltiples dispositivos de xeito simultáneo 
e convén ter instalada a aplicación. 
O seu sistema conta co directorio de persoas
da comunidade universitaria e dispón de
múltiples funcionalidades.  

O Servizo de Biblioteca da Universidade da
Coruña xestiona máis dun millón de títulos
impresos e dixitais e dá acceso a 59 bases de
datos que dan soporte ao estudo, á docencia
e á investigación. 
A sede da Biblioteca Central está no Edificio
Xoana Capdevielle e hai 16 bibliotecas repar-
tidas polos campus da Coruña e Ferrol cun
total de 3.473 postos de lectura. 
Bibliotecas
Se che gusta estudar en compañía acude a
unha das salas de estudo da UDC. En total 
son 1.698 postos repartidos A Coruña e Ferrol. 
As salas de estudo teñen horarios especiais
en épocas de exame. Consulta os horarios e 
as normas de uso.
Salas de Estudo

Imparte cursos de inglés, francés, alemán,
italiano e portugués nos campus da Coruña
e Ferrol. Tamén ofrece cursos de español
dirixidos ao estudantado de mobilidade
internacional. No Centro de Linguas tamén
poderás obter acreditacións oficiais en
inglés (ACLES, IELTS e APTIS) 
Centro de Linguas
O Servizo de Normalización Língüística
ofrece asesoramento lingüístico, forma-
ción en lingua galega, axudas para a rea-
lización en galego de traballos de fin de
grao, de fin de máster ou de doutoramento,
ademais de organizar diferentes activi-
dades de promoción de uso do galego 
na UDC. 
Normalización Lingüística

A Zapateira: Facultade de Ciencias 
Elviña: Facultade de Economía e Empresa 
Ferrol: Centro Cultural Universitario 
Para imprimir ou fotocopiar traballos e apunta-
mentos podes ir aos servizos de reprografía: 
        e Facultade de Ciencias da Educación 
Tamén podes enviar os teus traballos a través 
dun formulario electrónico.
Servizo de reprografía 
Formulario
O Centro Universitario de Formación e Inno-
vación Educativa (CUFIE) organiza cursos e
obradoiros para potenciar e mellorar as túas
habilidades académicas e persoais. 
Entre outros, atoparás cursos para optimizar 
os traballos en grupo, a  xestión eficaz do
tempo, técnicas de estudo, deseño e creación
dunha presentación multimedia atractiva,
técnicas de relaxación e saúde ou formación 
en novas ferramentas informáticas. 
CUFIE
Voltar ao índice

No Estatuto do Estudante Universitario estatal
recoñécense os dereitos e deberes do estudantado
das universidades españolas. 
Estatuto do Estudantado da Universidade da Coruña
Valedora Universitaria
A persoa encargada de velar polo respecto dos
dereitos e as liberdades da comunidade universitaria
con total independencia e a Valedora Universitaria. 
Se o necesitas, podes contactar con ela. 
Se tes algún problema académico, fálao primeiro 
co profesorado implicado. Se persiste o problema,
podes acudir ao decanato da túa facultade ou á
dirección da túa escola. 
Os teus dereitose deberes

Normativa académica 
Normativa vixente en materia de estudantado e
xestión académica: 
Normas de avaliación, revisióne reclamación das cualificacións  
Normativa de dedicación ao estudo e a permanencia na UDC 
Normativa de atención á diversidade 
Normativa de estudantes
Avaliemos
Ao remate de cada cuadrimestre poderás avaliar a
docencia recibida en cada materia. Faino! 
É importante saber a túa opinión para poder
mellorar! Para acceder, preme na seguinte ligazón: 
Avaliación docente

Seguro escolar 
Ao matricularte nunha titulación oficial da
Universidade da Coruña contas coa prestación
dos seguintes seguros de asistencia: 
• Seguro escolar obrigatorio: págase coa
matrícula, para o alumnado menor de 28 anos. 
• Seguro Cum Laude (Hac Luce Accidentes):
obrigatorio para maiores de 28 anos e para o
alumnado que realiza prácticas académicas
externas, actividades deportivas, culturais e
sociais; e voluntario para o resto de alumnado. 
• Seguro Hac Luce Mobilidade: para o alumnado
que viaxa ao estranxeiro mediante un programa
de intercambio internacional. 
• Seguro Hac Luce Pinchazos: (complementario
ao seguro Cum Laude) para alumnado de
Enfermaría e Podoloxía. 
Máis información

Atención á Diversidade 
A Unidade de Atención á Diversidade (ADI) facilita 
e promove a plena integración do alumnado que
presente algún tipo de discapacidade física,
psíquica ou sensorial e/ou con necesidades
específicas de apoio educativo.  
Colectivo LGTBIQ+ 
O Servizo de Atención ao Estudantado, Profe-
sorado e Persoal de Administración e Servizos
LGTBIQ+ vela polos dereitos de toda a comunidade
educativa que, por razóns de identidade ou
expresión de xénero, poden precisar de acompa-
ñamento ou apoio.   

Na UDC está implantado un Plan de igualdade 
entre mulleres e homes e mais un Protocolo 
fronte ao acoso sexual.
Igualdade de Xénero 
A Oficina para a Igualdade de Xénero ten como
misión velar polo cumprimento do principio de
igualdade entre mulleres e homes coa finalidade 
de acadar a plena incorporación das mulleres á 
vida política, cultural e científica no seo da UDC. 
Servizo de atención psicolóxica en liña ou
presencial para membros da comunidade UDC e 
as súas familias. Podes solicitar cita chamando
ao teléfono 646 102 004 ou a través do correo
interfam@udc.es
Programa Afrontemos 

Información e consellos
C i b e r s e g u r i d a d e 
A Universidade da Coruña ten un compromiso
decidido coa mellora constante na xestión
dilixente da información que manexa. 
Queremos ter un contorno dixital seguro para
evitar ataques de ciberdelincuentes.
Urxencias e emerxencias
Para urxencias e emerxencias en materia
sanitaria, extinción de incendios e
salvamento, seguridade cidadá e protección
civil. Está dispoñible 24/7. Sen custo para o
usuario.
Chama ao 112
Número único de emerxencias para Europa 
Voltar ao índice

A Universidade ten unha estrutura de
goberno complexa, pero moi participativa
de toda a comunidade universitaria:
profesorado, alumnado e persoal de
administración e servizos. 
O reitor ou reitora preside o goberno da UDC, xunto co seu
equipo formado por vicerreitorías, a Secretaría Xeral e a
Xerencia. O/A reitor/a é a máxima autoridade académica da
Universidade. É elixido/a por toda a comunidade universitaria.
Goberno da UDC
Na UDC damos un peso moi importante á
participación do estudantado nos órganos 
de goberno: Claustro, Consello de Goberno,
xuntas de facultade e escola, consellos de
departamento, etc. Por iso queremos que 
te impliques e nos axudes a facer unha
universidade mellor. 
Participa nogoberno da UDC

As facultades están dirixidas por un/unha
decano/a, elixido/a en xunta de facultade, 
que conforma o seu equipo decanal. 
As escolas están dirixidas por un/unha
director/a, elixido/a en xunta de escola, 
que conforma o seu equipo directivo. 
Portal de participación
Aso ciacionismo universitario
A UDC conta con varias asociacións
promovidas polo alumnado. Podes sumarte a
algunha ou crear unha nova. Ademais, nos
centros hai delegacións de estudantes cos que
podes contactar se tes algunha inquedanza ou
proposta que expoñer.
Se tes algunha idea, proposta ou debate
para mellorar a universidade envíanolas a
través do portal de participación.
Voltar ao índice

A UDC destina cada curso máis de 1,3 millóns de
euros en bolsas e axudas para que estudar non
supoña un problema económico. Consulta a
información tanto das bolsas propias da UDC
como doutras entidades. 
Consulta as bolsas
Bolsas, axudase premios
Consulta os premios
Premios Excelencia á mellor nota de admisión
nos graos. Para o alumnado de primeiro curso
que se matricula por primeira vez nas titulacións
oficiais de grao e programas de simultaneidade
de graos dos centros propios da UDC. 
Voltar ao índice
Se es solicitante da bolsa do Ministerio, lembra que
debes ter enviado o xustificante da solicitude á
Sección de Bolsas da UDC (bolsas@udc.es)

Se queres ter unha experiencia internacional,
na Oficina de Relacións Internacionais
informarante de todas as opcións para 
realizar parte da túa carreira nunha
universidade estranxeira, como Eramus ou 
a través doutros programas de intercambio.
Oficina de Relacións
Internacionais
Son estadías fóra do programa Erasmus con fins 
de estudo en calquera universidade do mundo 
co que exista un convenio de intercambio bilateral.
A Universidade da Coruña conta con bolsas propias
para o estudantado de intercambio bilateral. 
Intercambio bilateral
Móvete polomundo!

Erasmus con fins de estudo, para realizar
parte dos teus estudos noutra universidade ou
institución coa cal exista un acordo Erasmus.
 Erasmus prácticas, para o alumnado que
aínda non rematou os seus estudos ou que se
acaba de titular. 
Existen dúas modalidades: 
Erasmus+
Queres aproveitar parte do teu verán aprendendo
algunha materia da túa carreira en inglés?
Practicarás o idioma con profesorado e
alumnado estranxeiro.  
International Summer School (ISS)
Se prefires moverte dentro de España, e estudar
parte da túa titulación sen saír do país, o teu
programa é o Sicue. 
Mobilidade en España 

Consulta as convocatorias de bolsas para
mellorar as túas competencias lingüísticas.
Bolsas para plurilingüismo
A UDC impulsa a incorporación de
docencia en inglés en diferentes
titulacións. 
Graos con clases en inglés
Graos e másteres internacionais 
Voltar ao índice

Unha boa formación é unha garantía
de futuro laboral. Na UDC temos os
índices de emprego máis altos de
Galicia e superiores á media estatal. 
Na UDC contas cun activo servizo de emprego 
para axudarche a m ellorar a túa empregabilidade
con formación e asesoramento. 
Ademáis organizamos unha feira de emprego
para favorecer o contacto entre os titulados da
UDC e o sector empresarial. 
UDC emprego
E despois que?

Se tes unha idea empresarial innovadora, 
a UDC pon á túa disposición o Viveiro de
Empresas. Poderás desenvolver o teu
proxecto empresarial con asesoramento
para facilitarche a entrada no mercado.
Máis de 50 empresas pasaron xa por este
espazo! 
Viveiro de empresas UDC
O teu paso pola Universidade non remata
coa consecución do título. Podes seguir
vinculado/a á UDC integrándote na
asociación de antigo alumnado Alumni UDC. 
Queremos seguir en contacto contigo! 
Alumni UDC
Voltar ao índice

Os estudos oficiais universitarios estrutú-
ranse en tres niveis: grao, máster e douto-
ramento. Consulta os que temos na UDC. 
Graos
Ofertaacadémica
Másteres
Doutoramento 
Ademais na Universidade da Coruña 
ofrecemos estudos propios polos que
obterás títulos e diplomas exclusivos desta
universidade, que non teñen carácter oficial. 
Estudos Propios
Voltar ao índice

O Servizo de Estudantes é o teu punto 
de referencia. Ofreceranche informa-
ción sobre o acceso á universidade, 
bolsas, axudas e premios, aloxamento,
transporte, asociacionismo... 
Todo o que precises na túa estadía na
UDC! 
Servizo de Estudantes
Comunícate!

Twitter
A UDC conta con diversas canles para que
toda a comunidade universitaria estea ao día
do que pasa nos seus campus. De forma
xeral, atoparás información no noso sitio web
www.udc.gal pero tamén podes seguir a
actualidade nas contas oficiais da UDC.
Descarga a app da UDC. Ademais de incluír a túa
tarxeta virtual (TUI) terás a UDC na túa man! 
Facebook
Instagram
Linkedin
YouTube
Android App Store
Voltar ao índice

10 Plans que non te podesperder na UDC 
E para rematar...

Ve á Xornada de Benvida á UDC o día 21 de
setembro. No estadio “Mariña Dourada” no
campus de Elviña da Coruña e na praza de
Humanidades en Ferrol. 
Pásate polo Espazo de Intervención
Cultural NORMAL para ver algunha expo-
sición ou participar nalgunha das activi-
dades que se organizan. 
Inscríbete nun curso de teatro, danza,
música, fotografía, club de lectura... 
Apúntate ao coro universitario. 
Defende o escudo da UDC! Participa nas
competicións deportivas galegas e
estatais. 
Faite voluntario ambiental e participa
nalgún dos proxectos que se ofrecen no
programa de voluntariado da UDC. 
Xoga coa nosa escape room dos ODS. 
Celebra con nós o Día das Letras Galegas. 
Participa nalgún dos actos de divulgación
científica, como o festival internacional
Pint of Science Festival. 
Apúntate á International Summer School.
1.
2.
3.
4.
5.
6.
7.
8.
9.
10.
Voltar ao índice

10 Plans quenon te podesperder fóra da UDC 

Percorre o paseo marítimo e visita a Torre de
Hércules, o faro romano en funcionamento máis
antigo do mundo. 
Pasea polos Cantóns, a Mariña... Descubre a
Cidade Vella e toma algo nas terrazas da praza de
María Pita, o corazón da zona histórica da Coruña. 
Sube ao monte de San Pedro para contemplar as
mellores vistas da cidade. 
Visita o castelo de Santo Antón, antiga fortaleza
declarada Monumento Histórico Artístico que
acolle o Museo Arqueolóxico e Histórico da
Coruña. 
Contempla o solpor desde O Portiño. 
Vai de tapas pola zona vella da cidade, onde se
atopan as que moitos consideran as mellores rúas
de tapas de Galicia, como a da Barreira ou a da
Estrela. 
Practica deportes urbanos nas Naves do
Metrosidero. 
Fai surf nas praias do Orzán ou Bastiagueiro. 
Apúntate a unha visita guiada e gratuíta ao Castro
de Elviña. 
Visita algún dos interesantes museos da cidade,
como o Museo Nacional da Ciencia e Tecnoloxía
de España. 
Na zona da Coruña 
1.
2.
3.
4.
5.
6.
7.
8.
9.
10.

Coñece o Ferrol da Ilustración e da un paseo polo
barrio da Magdalena cunha das rutas do
Modernismo. 
Visita o barrio de Canido e as súas Meninas. 
Fai surf nalgunha das súas praias: Covas, Doniños,
San Xurxo, Valdoviño, Pantín... Tes moitas onde
escoller! 
Vai en barco desde Ferrol a Mugardos e proba o
polbo á mugardesa. Desde alí, podes facer un roteiro
de sendeirismo para coñecer o castelo da Palma. 
Tómate un respiro entre a natureza das Fragas do
Eume. 
Descubre a Fervenza do río Belelle e visita os
castelos medievais de Moeche e Narahío. 
Visita a vila de Ares, coa vila mariñeira de Redes, as
baterías militares de Chanteiro e Cervás e o
mosteiro de Santa Catalina de Montefaro. 
Vai a Santo André de Teixido e descubre os cantís
de Vixía da Herbeira, os máis altos da Europa
continental. 
Saca unha foto no banco de Loiba, o banco máis
bonito do mundo, en Ortigueira. 
Fai un roteiro para coñecer Estaca de Bares, que é o
punto máis ao norte de península Ibérica, e cabo
Ortegal, onde se unen o mar Cantábrico co océano
Atlántico. 
Na zona de Ferrol 
1.
2.
3.
4.
5.
6.
7.
8.
9.
10.
Voltar ao índice

www.udc.gal
Voltar ao índice
