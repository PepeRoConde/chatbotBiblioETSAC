            
 
PROGRAMA GREEN CAMPUS: 
A UDC GAÑA UNHA NOVA  BANDEIRA 
VERDE E RENOVA OUTRAS CINCO 
Febreiro 2023 
 
 
O programa “Green Campus” na UDC 
O programa “Green Campus” é un sistema de xestión ambiental que busca avanzar na 
sustentabilidade da nosa Universidade, en particular a través da participación dos 
diferentes colectivos e persoas que a conforman.  
Forma parte do programa internacional EcoC ampus FEE, e en 2022 foron avaliados 
positivamente 10 dos nosos centros docentes, galardoados coa Bandeira Verde.  
A creación dun Comité Ambiental, a realización de eco -auditorías, a elaboración dun 
Plan de Acción e dunha declaración do compromiso ambiental, xunto co asesoramento, 
información, comunicación e avaliación continua, son os elementos chave da 
metodoloxía do GreenCampus. 
+Info: https://www.udc.es/gl/sociedade/medio_ambiente/GreenCampus/  
 
A UDC conta con 20 centros docentes propios, deles 15 no campus da Coruña e 5 no de 
Ferrol. Estes últimos conforman un único programa Green Campus. Tamén as facultades 
de Socioloxía e CC. da Comunicación conforman un único programa.  Neste comezo de 
2023 están plenamente integrados nos programas todos os centros da UDC, distribuídos 
nun total de 15 programas Green Campus.   
 
 
 
 
 
 
 

            
 
Programas e Bandeiras Verdes 
 
Programa na UDC  
(Centro/Campus) 
Ano de 
inicio 
Ano última 
avaliación positiva 
(nº avaliacións) 
Facultade de Ciencias  2014 2022 (1) 
EU Arquitectura Técnica 2014 2022 (4) 
Facultade de Ciencias da Educación 2014 2022 (3) 
Facultade de Ciencias da Saúde 2014 2022 (4) 
ETS Arquitectura 2014 2022 (3) 
ETS Camiños, Canais e Portos 2016 2019 (2) 
Facultade de Fisioterapia 2016 2019 (1) 
Facultade de Economía e Empresa 2017 2021 (1) 
Campus de Ferrol* 2017 2022 (2) 
Facultade de Filoloxía 2016 - 
Campus Riazor (ETSNM, CUR, NORMAL, Residencia) 2017 - 
Facultades de Socioloxía e CC. Com. 2018 - 
Facultade de Ciencias do Deporte e a E.F. 2023 - 
Facultade de Dereito 2020 - 
Facultade de Informática 2022 - 
*5 centros (até 2022 eran 6): Escola Politécnica de Enxeñaría de Ferrol, Escola Universitaria de Deseño 
Industrial, Facultade de Ciencias do Traballo, Facultade de Enfermaría e Podoloxía, Facultade de 
Humanidades e Documentación. 
 
 
Do total de 15 programas, 8 foron avaliados positivamente nalgún momento, entre 2019 
e 2022. Tendo en conta que a vixencia da avaliación ten un máximo de 3 anos, na 
actualidade están vixentes as avaliacións positivas da Facultade de Economía e Empresa, 
acadada en 2021, as doutros cinco centros do campus da Coruña (Arquitectura, 
Arquitectura Técnica, Ciencias, Ciencias da Educación, Ciencias da Saúde), acadadas no 
outono de 2022, así como todos os centros do campus de Ferrol, acada tamén en 2022. 
En resumo, 11 dos centros docentes propios da UDC contan cunha Bandeira Verde 
vixente, e outros dous téñena recibido en 2019 por última vez. Nos dous últimos cursos 
acadaron a bandeira verde, por primeira vez, a Facultade de Economía e Empresa e a 
Facultade de Ciencias.  
 
 

            
 
O programa Green Campus da UDC conta cos seguintes medios e recursos:  
- Servizos de ADEAC-FEE, como asesora e certificadora externa 
- Persoal bolseiro Green Campus (17 bolsas para estudantes,  convocadas cada ano) 
- Compensación docente a PDI 
- Asistencia desde a Oficina de Medio Ambiente 
- Asistencia desde a dirección dos centros 
- Asistencia e colaboración de UDC Saudable, SAUE, etc 
 
Voluntariado e temáticas 
O traballo nos programas Green Campus caracterízase por ser maiormente de tipo 
“voluntariado”. O elemento básico e centro do mesmo son os Comités Ambientais dos 
centros, que na altura de xullo de 2022 contaban cunhas 200 persoas membros, 
incluíndo a medio centenar de estudantes. Nunha escala de 1 (moi mala) a 5 (moi boa), 
a través dunha enquisa anónima, este voluntariado fixo unha valoración xeral do 
programa Green Campus de boa ou moi boa, con un 4,12 de puntuación media. Porén, 
bótase en falta un maior incentivo e recoñecemento por participar. 
As temáticas de traballo máis representativas de Green Campus son as de 
concienciación e participación, residuos e enerxía, seguíndolle auga, ambientalización 
curricular e estilos de vida saudable.  
 
Temática máis representativa de GC nos centros da UDC
Residuos
Conc.+participación
Enerxía
Auga
Amb. curricular
Saúde
Outros
NC