Facultade de Economía e Empresa 
 
 
1/11  
 
 
 
 
(Aprobado pola Xunta de Facultade do 09/02/2013)  
(Modificado pola Xunta de Facultade do 16/10/2013)  
(Incluída adaptación á Normativa xeral da UDC de 2014)  
(Modificado pola Xunta de Facultade do 13/05/2015)  
(Modificado pola Xunta de Facultade do 13/11/2017 )  
(Modificado pola Xunta de Facultade do 09/05/2018)  
(Modificado pola Xunta de Facultade do 12/11/2018) 
(Modificado pola Xunta de Facultade do 08/06/2020) 
 
 
Exposición de motivos 
 
O Real decreto 1393/2007 1 establece no artigo 12.3, situado no capítulo 3, que se dedica ás 
ensinanzas oficiais de grao, que «estas ensinanzas concluirán coa elaboración e defensa dun 
traballo de fin de grao». No artigo 12.7 engádese que «o traballo de fin de grao terá entre 6 e 
30 créditos, deberá realizarse na fase final do plan de estudos e estar orientado á avaliación 
de competencias asociadas ao título», sen se recoller ningunha outra disposición sobre o 
proceso de elaboración e avaliación que, en consecuencia e no exercicio da súa autonomía, 
deberá ser regulado por cada universidade. Para estes efectos, as Directrices para a 
elaboración de propostas de títulos de grao na UDC 2 especifican o seguinte sobre a fase final 
dos estudos na líña 9 do artigo 3.2, que trata a organización das ensinanzas de grao: 
«Traballo de fin de grao: os plans de estudos de grao deberán incluír entre 6 e 30 créditos 
destinados a realizar un traballo de fin de grao na fase final do plan de estudos, unha vez 
superados, cando menos, un total de 180 créditos, incluídos todos os da primeira metade. En 
cada plan de estudos, coa supervisión académica do centro correspondente, establecerase a 
forma de realización, a titorización e os procedementos de avaliación do dito traballo, que 
deberá orientarse á avaliación das competencias asociadas ao título.» 
O Estatuto do estudante universitario 3  establece no artigo 27: «Os proxectos de fin de 
carreira, traballos de fin de grao e mestrado, así como as teses de doutoramento, rexeranse 
                                                            
1 Real decreto 1393/2007, de 29 de outubro, polo que se establece a ordenación das ensinanzas universitarias oficiais 
(BOE n.º 260, de 30 de outubro de 2007). Modificado polo Real decreto 861/2010, de 2 de xullo (BOE n.º 161, de 3 de 
xullo de 2010). 
2 Directrices para a elaboración de títulos de grao na UDC, aprobadas polo Consello de Goberno na súa sesión de 3 de 
abril de 2008. 
3 Real Decreto 1791/2010, de 30 de decembro, polo que se aproba o Estatuto do estudante universitario (BOE n.º 
318, de 31 de decembro de 2010). 
Regulamento dos traballos de fin de grao nos títulos da Facultade de Economía e Empresa 
da Universidade da Coruña 

Facultade de Economía e Empresa 
 
 
2/11  
pola súa normativa específica». Así mesmo, nas epígrafes g) e h) do artigo 8 sinálanse os 
dereitos específicos dos estudantes de grao en relación co traballo de fin de grao; e no artigo 
30 o dereito á revisión das cualificacións. Neste contexto, e coa finalidade de unificar os 
criterios e procedementos para garantir unha actuación homoxénea á hora de planificar e 
avaliar os traballos de fin de grao (en diante TFG) da Facultade de Economía e Empresa (en 
diante FEE), resulta conveniente establecer as seguintes normas de carácter xe ral. Isto, sen 
prexuízo das posibles particularidades de cada título do centro, que necesariamente deberán 
ser atendidas e convenientemente reguladas e publicadas como anexos a este regulamento. 
 
1. Obxecto e ámbito de aplicación 
 
1.1. Este regulamento contén as d irectrices relativas á definición, realización, defensa, 
cualificación e tramitación administrativa dos TFG marcados nos diferentes plans de 
estudos de grao que se imparten neste centro, de acordo coas Directrices para a 
elaboración de regulamentos relativos ao traballo de fin de grao nos graos da UDC, 
aprobadas polo Consello de Goberno de 22 de xullo de 2011 e a Normativa reguladora 
da matrícula e a defensa do traballo fin de grao (TFG) e do traballo fin de mestrado 
universitario (TFM), aprobada polo Consello de Goberno de 19 de decembro de 20134. 
1.2. O contido deste regulamento complétase co resto de regulamentacións e 
procedementos da UDC que se atoparen en vigor e que se referiren, entre outros 
aspectos, ao sistema de avaliación, ao recoñecemento e á transferencia de créditos, así 
como á mobilidade de estudantes. 
 
2. Comisión de TFG 
 
2.1 A Xunta da FEE creará a Comisión de Traballos de Fin de Grao que será o órgano 
competente para xestionar todo o proceso relativo aos TFG e asegurar a aplicación deste 
regulamento. 
2.2 Formarán parte da Comisión de TFG: 
a. O/a decano/a, ou persoa en quen delegue. 
b. O/a secretario/a da facultade, que actuará como secretario/a da comisión. 
c. O/a vicedecano/a con competencias en organización académica. 
d. Os/as directores/as dos departamentos con sede na FEE ou persoa en quen deleguen. 
e. Os/as coordinador/a dos graos da FEE. 
f. O/a coordinador/a do Plan de Acción Titorial da FEE. 
g. O/a administrador/a do centro. 
h. Un representante do estudantado na Xunta de Facultade. 
 
2.3. A Comisión de TFG será competente sobre as seguintes materias: 
a. Estimar anualmente o número de propostas de temas de TFG necesarios no seguinte 
ano académico e do reparto entre os departamentos con docencia no título.
                                                            
4 Comisión de TFG 08 de abril de 2014. Adaptación á normativa xeral da UDC. 

Facultade de Economía e Empresa 
 
 
3/11  
b. Informar ao Decanato da oferta de directores/as e temas de TFG recibida dos 
departamentos. 
c. Velar por que os temas de que for obxecto o TFG, tanto no seu nivel como na súa 
extensión e os seus obxectivos, posibiliten que o/a estudante o realice no número de 
horas equivalentes aos créditos ETCS asignados a este traballo no plan de estudos, e coa 
duración que alí se establece. 
d. Propor unha asignación provisional de TFG e director/a aos alumnos matriculados e 
informar as reclamacións presentadas a esta asignación. 
e. Informar calquera solicitude de modificación de asignación de TFG. 
f. Informar as solicitudes de defensa do TFG na primeira oportunidade de primeiro 
cuadrimestre. 
g. Publicar instrucións relativas á presentación dos TFG e á súa defensa pública. 
h. Propoñer os membros dos tribunais dos TFG e os traballos que terán que avaliar. 
i. Seleccionar os traballos de fin de grao que serán publicados no Repositorio 
Institucional da UDC (RUC). 
j. Propoñer anualmente un calendario cos prazos das diferentes fases da asignación e 
elaboración dos TFG. 
k. Atender calquera incidencia relativa aos TFG. 
l. Todas aquelas outras que estableza a Xunta de Facultade. 
 
3. Natureza e características do TFG 
 
3.1. O TFG supón a realización, por parte de cada estudante e de forma individual, dun 
proxecto, unha memoria ou un estudo concreto baixo a supervisión dun ou máis 
directores/as. Neste traballo deben integrarse e desenvolverse os contidos formativos 
recibidos, así como as capacidades, competencias e habilidades adquiri das durante o 
período de docencia do grao. 
3.2. O TFG deberá estar orientado á aplicación das competencias asociadas ao título. O TFG 
debe constituír unha metodoloxía de aprendizaxe que oriente o alumnado a reflexionar 
sobre temas relevantes de índole social, c ientífica, tecnolóxica ou ética, e a facilitar o 
desenvolvemento dun pensamento e xuízo crítico, lóxico e creativo. 
En concreto, e no ámbito dos graos impartidos na Facultade de Economía e Empresa, o 
TFG propiciará que o alumnado desenvolva actividades de busca, xestión, organización, 
tratamento e interpretación de datos relevantes da súa área de estudo co obxecto de 
chegar a conclusións ben fundamentadas. O traballo presentado polo alumnado para a 
súa avaliación ‐que poderá adoptar a forma de informe técni co, ensaio académico, 
proposta de procedementos e/ou elaboración ou adaptación de metodoloxías aplicables 
a problemas concretos do ámbito económico empresarial‐ deberá recoller as ditas 
conclusións e, de ser o caso, o proceso desenvolvido para a súa elaboración, se este fose 
de especial interese para a avaliación final do TFG5. 
                                                            
5 Nova redacción aprobada na Xunta de Facultade do 13/05/2015. 

Facultade de Economía e Empresa 
 
 
4/11  
3.3. O TFG pode ser defendido e avaliado unha vez se tiver constancia fidedigna de que o 
estudantado teña superados todos os demais créditos necesarios para a obtención do 
título e estar matriculado do TFG. Para a súa defensa e avaliación, o estudante disporá 
dunha convocatoria con dúas oportunidades en cada curso académico6. 
3.4. Os estudantes que participen en programas de mobilidade ou dobres titulacións poderán 
matricularse do TFG mentres realizan o programa de mobilidade. O seu réxime será 
establecido regulamentariamente7. 
3.5. O TFG non ten a natureza dun traballo investigador. Con todo, a titularidade dos dereitos 
de propiedade intelectual, se for o caso, corresponderá a quen 
o realizar segundo queda recollido no apartado h) do artigo 8 do RD 1791/2010 do 30 
de decembro, polo que se aproba o Estatuto do estudante universitario salvo que se 
establecer doutra maneira no documento de asignación do TFG que cada estudante 
debe asinar, nos termos e coas condicións previstas na lexislación vixente. 
3.6. O tema de que for obxecto o TFG, tanto no seu nivel como na súa extensión e os seus 
obxectivos, deberá posibilitar que o/a estudante o realice no número de horas 
equivalentes aos créditos ECTS asignados a este traballo no plan de estudos, e coa 
duración que alí se establece. O centro velará mediante os mecanismos de coordinación 
existentes no grao e a Comisión de Traballos de Fin de Grao por que isto se cumpra e, 
en consecuencia, poidan alcanzarse as taxas de eficiencia, éxito e graduación a que fai 
referencia a memoria do grao. 
                                                            
6 Comisión de TFG 08 de abril de 2014. Adaptación á normativa xeral da UDC. 
7 Comisión de TFG 08 de abril de 2014. Adaptación á normativa xeral da UDC. 
No caso de que o TFG se inclúa nun contrato dun programa de mobilidade, asignarase como director do 
traballo o coordinador de mobilidade do centro que, utilizando o mesmo procedemento que os demais 
directores na Secretaría Virtual, emitirá un informe favorable á defensa cando teña coñecemento oficial 
da superación da proba por parte do estudante, deixando constancia de que se trata dun TFG dun 
programa de mobilidade. Deste xeito poderase continuar co procedemento establecido con carácter 
xeral: solicitude de defensa (que neste caso se entende como solicitude de incorporación da cualificación 
ao expediente) por parte do est udante, asignación de tribunal por parte do centro, cualificación do 
traballo e acta individual. 
Os centros definirán un tribunal, que podería denominarse "de mobilidade", en que se incluirá como 
secretario/a a persoa designada para asinar estas actas e a quen se lle asignarán todos os TFG de 
estudantes da UDC defendidos noutra universidade ao amparo dun programa de mobilidade. 
No caso de que o estudante non teña superadas todas as materias despois de realizar o programa de 
mobilidade, poderá aprazar a incorporación da cualificación do TFG ata o curso seguinte de participar no 
programa de mobilidade e tras unha nova matrícula. 
 

Facultade de Economía e Empresa 
 
 
5/11  
4. Dirección académica do TFG 
 
4.1. O TFG será dirixido por un/unha profesor/a pertencente ás áreas de coñecemento con 
docencia nos plans de estudos dos títulos de grao que se imparten na Facultade de 
Economía e Empresa. Este profesor/a terá vinculación permanente á universidade ou  
contrato en vigor durante todo o curso académico para o que se oferta o TFG8. Tal 
profesor/a será responsable de: 
a) expoñerlle ao estudantado cuxa titoría exerza as características do traballo, e 
orientalo no seu desenvolvemento; 
b) realizar un seguimento da e laboración do TFG e velar polo cumprimento dos 
obxectivos fixados; 
c) autorizar a presentación e defensa do TFG; 
d) Elaborar un informe razoado de avaliación conforme ao modelo proposto pola 
Comisión de TFG. 
4.2. O TFG poderá ser dirixido por máis dunha persoa. Nese caso, cando menos unha delas 
deberá ser un membro do profesorado pertencente aos departamentos que imparten 
docencia no título de grao en que estiver matriculado o/a estudante. Por outra parte, se 
no marco dun convenio de prácticas o/a estudante ten que desenvolver parte do TFG 
ou a súa totalidade noutro organismo distinto á UDC, unha das persoas que dirixa o 
traballo poderá pertencer a esa entidade, co fin de que colabore na definición e o 
desenvolvemento do TFG. 
 
5. Matrícula, calendario académico e actas 
 
5.1. A matrícula dos TFG realizarase dentro do prazo xeral de matrícula establecido pola UDC, 
ou no período de ampliación da matrícula se o/a alumno/a reúne os requisitos para 
poder realizar esta modalidade de matrícula, mediante o aboamento dos prezos 
públicos que corresponderen de acordo co número de créditos asignados ao TFG. 
5.2. Para formalizar a matrícula do TFG, o alumnado poderá ter pendentes como máximo 78 
créditos para completar os estudos, incluídos os correspondentes ao TFG, e ter superados 
todos os da primeira metade do grao. Non obstante poderá matricularse do TFG, sen ter 
superadas todas as materias da primeira metade, cando o número total de créditos 
pendentes sexa igual ou inferior a 30 créditos, sen contar os que correspondan ao TFG9. 
5.3. O centro, atendendo a criterios de programación docente, establecerá a realización das 
defensas dos TFG dentro dos prazos marcados no calendario académico que aprobar o 
Consello de Goberno. 
5.4. O peche e entrega das actas de avaliación dos TFG aterase ao previsto no calendario 
académico aprobado polo Consello de Goberno. 
 
                                                            
8 Modificación da XdF do 16/10/2013. 
9 Comisión de TFG 08 de abril de 2014. Adaptación á normativa xeral da UDC. 

Facultade de Economía e Empresa 
 
 
6/11  
6. Oferta de temas dos TFG e asignación de direccións 
 
6.1. A comisión fará unha estimación anual do número de temas de TFG que serán 
necesarios para a oferta do seguinte ano académico e do reparto entre  os 
departamentos con docencia no título. O Decanato informará a cada departamento no 
momento de elaboración do PDA sobre cantas destas propostas lle corresponden 
presentar. 
6.2. Os departamentos enviarán as propostas de temas á comisión no prazo establecido polo 
Decanato. 
6.3. Os temas ou as liñas dos TFG e os/as directores/as correspondentes proporanse de xeito 
razoado. Tal proposta será remitida ao Decanato da facultade desde os departamentos 
a que este lles fixer o encargo dos TFG. Cada proposta irá acompañada da seguinte 
información: 
a) Título do tema ou liña do Traballo. 
b) Director/a do Traballo. 
c) Breve descrición do contido: obxectivos e métodos. 
d) Programa do Traballo. 
e) Recomendacións (materias aprobadas, cursar determinadas materias, etc.). 
f) Posibilidade de realización en inglés (si/non). 
6.4. A comisión informará sobre a listaxe de temas e directores/as propostos ao Decanato, 
quen a publicará. A devandita listaxe garantirá un número de direccións suficiente para 
a totalidade dos estudantes matriculados no TFG. 
6.5. Unha vez finalizados os pasos anteriores, o estudantado matriculado no TFG, no prazo 
e co modelo de impreso que o centro establecer, presentará unha solicitu de de 
asignación por orde de preferencia dun número de mínimo de temas que será 
determinado pola Comisión de TFG. 
6.6. No mes seguinte ao de finalización do prazo de matrícula 10, a comisión preparará unha 
proposta de asignación provisoria, que intentará respectar as opcións manifestadas polo 
estudantado e o profesorado implicado, baixo o principio de igualdade, mérito e 
capacidade. Para dirimir as prioridades na elección de tema ou dirección tomarase como 
criterio o expediente académico. Esta listaxe debe rá ser publicada a principios do 
primeiro cuadrimestre. 
6.7. Coa publicación da proposta provisoria establecerase un período de reclamacións. 
Resoltas estas, o Decanato publicará unha listaxe definitiva. Calquera modificación 
posterior terá que efectuarse de co mún acordo entre o alumnado e o profesorado 
afectado, e en calquera caso sempre que a comisión informe favorablemente. 
6.8. a) O estudante poderá, así mesmo, desenvolver un proxecto sobre un tema específico 
do seu interese, debendo contactar directamente cun/cu nha profesor/a que puidese 
                                                            
10 Comisión de TFG 08 de abril de 2014. Adaptación á normativa xeral da UDC. 

Facultade de Economía e Empresa 
 
 
7/11  
estar interesado para que actúe como director/a. Neste caso deberá solicitalo por 
escrito ao decano/a no prazo que se estableza e no formulario correspondente, que terá 
que ir asinado polo director/a. Oída a comisión, o Decanato  resolverá. Os traballos 
asignados por este medio figurarán na listaxe á que fai referencia o punto 6.7. 
b) Os traballos asignados por esta vía non computarán a efectos do reparto establecido 
polo departamento. 
6.9. Para o alumnado que se matricula no período de ampliación da matrícula, deberá abrirse 
un novo prazo de asignación de traballo e director/a que deberá estar rematado a 
principios do segundo cuadrimestre. 
6.10. Aínda que o TFG está asignado ao segundo cuadrimestre, se a superación deste traballo 
supón o remate dos estudos, o alumnado poderá defendelo no período establecido para 
a primeira oportunidade do primeiro cuadrimestre e, de ser o caso, na oportunidade de 
xullo. Para isto o alumnado deberá facer a correspondente solicitude, avalada polo/a 
director/a, ante o/a decano/a que será quen resolverá. 
6.11. No caso de non terse defendido o TFG no correspondente curso académico, 
o alumno poderá solicitar por unha soa vez a prórroga da asignación de tema e 
director/a. A solicitude estará asinada polo director/a. 
6.12. Con antelación suficiente a FEE establecerá un calendario para as diferentes fases deste 
procedemento de asignación. 
 
7. Presentación e defensa dos TFG 
 
7.1. A FEE aprobará e publicará, xunto coas datas oficiais de exames de cada curso 
académico, os períodos de presentación dos TFG, os períodos de inicio e de finalización 
para a solicitude, presentación e defensa do traballo dentro dos límites que estableza o 
Consello de Goberno na programación do calendario académico de cada curso11. 
7.2. O/a estudante solicitará a defensa e avaliación do TFG a través da Secretaría Virtual e 
subirá a esta Secretaría o arquivo coa versión electrónica do TFG. Unha vez completado 
este trámite, o/a estudante deberá presentar na Administración do Centro, no praz o 
establecido a estes efectos, cantos documentos estimar necesarios a comisión de TFGs e 
indicar o procedemento de avaliación ao que desexa acollerse entre os previstos no 
artigo 10 deste Regulamento. Para efectuar este trámite, dita comisión habilitará un  
procedemento, sen prexuízo do previsto na Lei de procedemento administrativo común 
das administración públicas. Rematado o prazo de presentación de solicitudes, a 
Administración do Centro achegará a documentación que proceda aos me mbros do 
tribunal de avaliación12. 
7.3. O estudantado defenderá os seus TFG pública e presencialmente. No caso de que o/a 
estudante solicite de forma motivada e acreditada defender o TFG de forma non‐ 
                                                            
11 Comisión de TFG 08 de abril de 2014. Adaptación á normativa xeral da UDC. 
12 Comisión de TFG 08 de abril de 2014. Adaptación á normativa xeral da UDC. 

Facultade de Economía e Empresa 
 
 
8/11  
presencial, cumprirá que o faga ante a Comisión de Plans de Estudo, delegada do 
Consello de Goberno, para que a autorice ou non. Isto sempre de se daren as condicións 
legais, técnicas, administrativas e económicas que o permitiren. 
7.4. A realización, presentación e defensa dos TFG poderán efectuarse en calquera dos 
idiomas empregados na impartición do grao, de acordo co disposto na memoria de 
verificación do título. 
7.5. Cada estudante disporá dun tempo máximo para a defensa do TFG, en que deberá 
expoñer os obxectivos, a metodoloxía, o contido e as conclusións do seu traballo. Con 
posterioridade terá que atender as preguntas, as aclaracións, os comentarios e as 
suxestións que puideren formularlle os membros do tribunal de avaliación. 
7.6. A Comisión de TFG publicará instrucións relativas á presentación dos TFG e á súa defensa 
pública. 
 
8. Características dos traballos 
 
8.1. O traballo presentado amosará as tarefas desenvolvidas polo estudante. A Comisión  de 
TFG da FEE poderá establecer unha extensión e un formato común para todos ou algúns 
dos elementos do traballo, particularmente, portada e primeira folla. 
8.2. Como norma xeral, o traballo comporase, entre outros, dos seguintes apartados: 
• Primeira páxina, na que figurará o título completo, o parágrafo “traballo de fin de 
grao presentado na FEE da UDC para a obtención do grao en [grao correspondente]”, 
curso académico de presentación, nome do estudante, nome(s) do(s) director(es). 
• Breve resumo na lingua usada e en inglés (de estar redactado en inglés, nalgunha 
das linguas oficiais de Galicia). 
• Índice de contidos e táboas. 
• Conclusións. 
• Bibliografía empregada para a realización do traballo13. 
 
9. Tribunais de avaliación 
 
9.1. Os tribunais de avaliación configuraranse da forma que establecer a Comisión de TFG, 
segundo o número de alumnos matriculados e a temática dos diferentes TFG que se 
presentaren. 
9.2. Cada tribunal estará formado por 3 profesores/as de polo menos 2 áreas diferentes, e 
outros tantos suplentes. Todos eles deberán ter docencia nos graos da FEE. O/a titor/a 
do TFG non poderá formar parte do tribunal. Presidirá o/a profesor/a de maior categoría 
académica e antigüidade e actuará como secretario o de menor categoría académica e 
antigüidade. No caso do procedemento de avaliación simplificado, a composición do 
tribunal rexerase consonte o especificado no apartado 10. 
                                                            
13 Modificado pola Xunta de Facultade de 13/11/2017. 

Facultade de Economía e Empresa 
 
 
9/11  
9.3. Unha vez constituídos os tribunais de avaliación, estes, de acordo co centro, establecerán 
a orde de exposición dos estudantes no caso de seren varios, así como o día, a hora e o 
lugar de realización das defensas dos TFG. Realizarase a adecuada comunicación destes 
datos a todo o estudantado e profesorado afectado, agás no caso do procedemento de 
avaliación simplificado, que se rexerá consonte o especificado no apartado 1014. 
 
10. Avaliación e cualificación 
 
10.1. Os TFGs serán avaliados por un tribunal designado pola Co misión de TFGs consonte o 
establecido no artigo 9 da presente normativa. A avaliación realizarase, a elección do 
estudante, mediante unha exposición oral do TFG en sesión pública perante un tribunal 
(procedemento xeral de avaliación) ou mediante unha expos ición oral do TFG perante 
o(s)/a(s) seu(s)/súa(s) director(es)/(as) (procedemento simplificado de avaliación). Para 
que o/a estudante poida optar a unha cualificación superior a 7 deberá ser avaliado 
necesariamente mediante o primeiro dos procedementos citados. 
10.2. Cando a avaliación do TFG sexa solicitada polo/a estudante a través do procedemento 
xeral de avaliación, observaranse os seguintes apartados: 
a) O proceso xeral de avaliación do TFG estará aberto nos períodos fixados polo órgano 
competente e o acto público de defensa desenvolverase nas datas que se establezan 
pola Xunta de Facultade ou comisión que tiver delegada esta competencia. 
b) A solicitude realizarase consonte ao establecido no artigo 7.2 deste Regulamento. 
c) Unha vez realizada a exposición do/a es tudante, o tribunal designado pola Comisión 
de TFGs deliberará sobre a cualificación que lle corresponde, tendo en conta o informe 
do titor. Para a cualificación final establecerase a media aritmética das cualificacións 
asignadas ao TFG por cada un dos membros do tribunal. 
d) Os membros do tribunal realizarán un informe, conforme ao modelo que se elaborará 
para estes efectos, no que se avaliarán de 0 a 10 os seguintes aspectos: 
i. Valoración do traballo (informe escrito): adaptación aos 
contidos/competencias da titulación (30%), organización e estrutura formal 
(30%), grao de dificultade (20%) e alcance das conclusións (20%). 
ii. Defensa do traballo (exposición oral pública): organización e capacidade de 
síntese (60%) e respostas ás preguntas do tribunal (40%). 
e) A cualificación final outorgada por cada membro do tribunal ao TFG obterase de 
acordo coa seguinte ponderación: 
i. Valoración do TFG (VT): 50% 
ii. Defensa do traballo (DT): 50% 
A cualificación final do traballo por cada membro do tribunal será, por tanto, 
0,5*VT+0,5*DT, indicada cunha cifra decimal. 
                                                            
14 Modificado pola Xunta de Facultade de 13/11/2017. 

Facultade de Economía e Empresa 
 
 
10/11  
f) A cualificación final do TFG obterase como media aritmética, indicada cunha cifra 
decimal, das cualificacións outorgadas por cada membro do tribunal. Deberá 
engadírselle a correspondente cualificación cualitativa: 
0‐4,9 suspenso  
5,0‐6,9 aprobado  
7,0‐8,9 notable  
9,0‐10 sobresaliente 
g) Accederá á mención de matrícula de honra, se así o decide por unanimidade o tribunal 
avaliador, o estudantado que obtiver unha cualificación igual ou superior a 9 puntos. 
h) No caso de o/a estudante obter a cualificación de suspenso, o tribunal faralle chegar 
un informe coas recomendacións oportunas para a mellora do traballo e a súa 
posterior avaliación. Enviaráselle(s) unha copia deste informe á(s) persoa(s) que 
dirixiron o TFG. 
l) A revisión e/ou reclamación das cualificacións finais dos TFG levaranse a cabo de 
conformidade co previsto na normativa da UDC. 
10.3. Cando a avaliación do TFG sexa solicitada polo/a estudante a través do procedemento 
simplificado de avaliación, observaranse os seguintes apartados: 
a) O prazo de solicitude de avaliación do TFG polo procedemento simplificado estará 
aberto todo o curso académico, agás no período comprendido entre o 1 de setembro 
e o 15 de outubro, ambos incluídos.  
b) A solicitude realizarase consonte ao establecido no artigo 7.2 deste Regulamento. 
c) No informe motivado do/a director/a ou directores/as figurarán un apartado referido 
á orixinalidade do traballo e a cualificación final proposta, que non poderá ser 
superior a sete e na que se avaliarán de 0 a 7 os seguintes aspectos15 
i. Valoración do traballo (informe escrito): adaptación aos 
contidos/competencias da titulación (30%), organización e estrutura formal 
(30%), grao de dificultade (20%) e alcance das conclusións (20%). 
ii. Defensa do traballo (exposición oral non pública): organización e 
capacidade de síntese (60%) e respostas ás preguntas (40%). 
A cualificación final outorgada polo director/a ao TFG obterase de acordo coa seguinte 
ponderación: 
i. Valoración do TFG (VT): 50% 
ii. Defensa do traballo (DT): 50% 
A cu alificación final numérica do traballo outorgada polo director/a será, por tanto, 
0,5*VT+0,5*DT, indicada cunha cifra decimal. A esta cualificación numérica, deberá 
engadírselle a correspondente cualificación cualitativa: 
0‐4,9 suspenso 
5,0‐6,9 aprobado 
                                                            
15 Modificado pola Xunta de Facultade de 12/11/2018. 

Facultade de Economía e Empresa 
 
 
11/11  
7 notable 
d) Mensualmente, coa excepción dos meses de outubro e agosto, tres membros 
pertencentes ás Comisión de TFGs, Académico Docente ou de Garantía de Calidade 
da FEE elixidos por sorteo revisarán os TFGs  depositados no mes inmediatamente 
anterior e, se non adoecen de ningún defecto de forma nin de mala praxe, asinarán a 
acta coa nota proposta polo(s)/a(s) (s)/a(s) director(es)/a(s). Se atopasen algún 
defecto formal ou evidencias de mala praxe, deberán emi tir un informe  que será 
comunicado ao/á estudante e ao(s)/á(s) director(es)/a(s) para a súa corrección. Unha 
vez introducidos os cambios correspondentes deberán realizar, noutro período, unha 
nova solicitude, consonte o establecido neste apartado. 
e) A revisi ón e/ou reclamación das cualificacións finais dos TFG levaranse a cabo de 
conformidade co previsto na normativa da UDC16. 
 
11. Consulta e publicación dos TFG 
 
11.1. A Comisión de TFG seleccionará para a súa publicación no Repositorio Institucional da 
UDC (RUC) os TFGs cuxa cualificación final fose igual ou superior a oito puntos. Para isto, 
a administración do centro enviará unha copia en formato electrónico ao Servizo de 
Biblioteca. 
11.2. Na solicitude de defensa e avaliación do TFG a través da Secretaría Virtual, o/a estudante 
deberá indicar se autoriza ou non a eventual publicación do TFG no RUC. 
                                                            
16 Modificado pola Xunta de Facultade de 13/11/2017. 