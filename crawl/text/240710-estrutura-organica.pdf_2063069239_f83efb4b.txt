 
RESOLUCIÓN REITORAL DO 10/07/2024, POLA QUE SE ESTABLECE A ESTRUTURA 
ORGÁNICA DOS SERVIZOS CENTRAIS DA UNIVERSIDADE DA CORUÑA E AS 
COMPETENCIAS DOS SEUS ÓRGANOS DIRECTIVOS 
 
O artigo 5.2 da Lei 40/2015, do 1 de outubro, de réxime xurídico do sector público, establece 
que corresponde a cada Administración pública, no seu propio ámbito de competencias, 
delimitar as unidades administrativas que configuran os órganos administrativos propios das 
especialidades derivadas da súa organización. 
 
Os órganos unipersoais centrais da nosa universidade aparecen descritos no artigo 50 da Lei 
orgánica 2/2023, do 22 de marzo, do Sistema Universitario, e nos artigos 22 e 35 a 40 dos 
vixentes Estatutos da Universidade da Coruña, aprobados polo Decreto 101/2004 do 13 de 
maio (DOG do 26 de maio), e modificados por Decreto 194/2007, do 11 de outubro (DOG do 
17 de outubro). 
 
Esta normativa asígnalles aos reitores das universidades unha parte importante das 
competencias que a autonomía universitaria lles confire aos órganos universitarios, deixando 
á súa vontade a determinación discrecional do número e funcións das vicerreitorías.  
 
Ao propio tempo, a actividade administrativa da Universidade da Coruña leva a canda si unha 
concentración de funcións na persoa titular da Reitoría que aconsella, dado o seu volume, 
recorrer á técnica da delegación de competencias. Esta técnica permi te a axilización 
administrativa necesaria, e redunda en beneficio tanto da Administración como dos 
administrados, dentro do máis rigoroso respecto das garantías xurídicas que a tutela dos 
intereses públicos esixe. 
 
De acordo con isto, facendo uso das facul tades que me confiren os artigos 8 a 14 da Lei 
40/2015, do 1 de outubro, de réxime xurídico do sector público, os Estatutos desta  
universidade e as demais disposicións de aplicación xeral, 
 
RESOLVO aprobar a estrutura orgánica dos servizos centrais e as competencias contidas no 
anexo, así como o réxime de suplencias para os casos de vacante, ausencia ou enfermidade 
do Reitor ou das persoas titulares das vicerreitorías, da secretaría xeral e da xerencia.  
 
Esta disposición entrará en vigor o día da súa publicación íntegra no Taboleiro Electrónico 
Oficial da Universidade da Coruña, de conformidade coa disposición adicional segunda da Lei 
6/2013, do 13 de xuño, do Sistema universitario de Galicia. 
 
Quedan derrogadas cantas disposicións de igual ou inferior rango se opoñan ao establecido 
nesta resolución, nomeadamente a Resolución Reitoral do 16/01/2024 pola que se establece 
a estrutura orgánica dos servizos centrais da UDC e as competencias dos seus órganos 
directivos.  
 
O Reitor 
 
  
Código Seguro De Verificación iJZadStGAMBzoyps0+Aw1w==Estado Data e hora
Asinado Por Reitor  - Ricardo José Cao Abad Asinado 10/07/2024 12:33:51
Observacións Páxina 1/8
Url De Verificación https://sede.udc.gal/services/validation/iJZadStGAMBzoyps0+Aw1w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: LPU3GPNN2R4ONG5P3C00R8SP
Este documento es copia auténtica de un documento custodiado por la Universidade da Coruña. Fecha de creación: 10/07/2024 14:08:39  Página 1 de un total de 8 página(s).


 
ANEXO 
 
Artigo 1. Composición do Equipo de Goberno 
 
1. Para o exercicio das competencias e o cumprimento dos fins propios da Universidade da 
Coruña, o seu Equipo de Goberno estará formada polas persoas titulares da Reitoría, da 
Secretaría Xeral, da Xerencia e das seguintes vicerreitorías: 
 
• Vicerreitoría de Campus de Ferrol e Responsabilidade Social 
• Vicerreitoría de Divulgación, Cultura e Deporte 
• Vicerreitoría de Economía e Planificación Estratéxica 
• Vicerreitoría de Estudantes e Empregabilidade 
• Vicerreitoría de Igualdade e Diversidade 
• Vicerreitoría de Infraestruturas e Sustentabilidade 
• Vicerreitoría de Investigación e Transferencia 
• Vicerreitoría de Profesorado  
• Vicerreitoría de Titulacións e Internacionalización 
 
2. Os órganos unipersoais enumerados na alínea anterior terán a consideración de órganos 
de dirección, agás o Reitor, que terá a consideración de órgano superior. 
 
3. Os órganos de dirección, xunto co Reitor,  conforman o Consello de Dirección, que se 
reunirá periodicamente para asesorar ao R eitor na dirección política estratéxica do 
Goberno, e o desenvolvemento e seguimento das políticas universitarias. A convocatoria 
do Consello de Dirección será realizada pola Secretar ía Xeral, por orde do R eitor, que o 
presidirá. As deliberacións do Consello de Dirección serán secretas. 
 
Artigo 2. Da Secretaría Xeral 
 
1. Sen prexuízo das competencias que lle outorguen outras disposicións legais, a Secretaría 
Xeral terá as seguintes competencias propias: 
a) A fe pública dos acordos dos órganos colexiados de goberno dos cales forme parte e 
das actuacións en que estea presente como tal. 
b) A formación e custodia dos libros de actas do Claustro e Consello de Goberno da 
Universidade, así como a potes tade certificante do que tales libros conteñen e 
daqueloutras cuestións que consten na documentación oficial da Universidade cuxa 
certificación non corresponda a outro órgano unipersoal. 
c) A custodia do arquivo universitario, sen prexuízo do establecido nos Estatutos, e do 
selo oficial da Universidade. 
d) A publicidade dos actos e acordos da Universidade. 
e) A organización dos actos solemnes da Universidade e a xefatura do protocolo. 
 
2. Así mesmo,  a Secretaria Xeral  exercerá por delegación do R eitor as seguintes 
competencias: 
a) A dirección e supervisión da legalidade da actuación administrativa da Universidade, 
a través da Asesoría Xurídica. 
b) A tramitación das propostas de convenios de colaboración, e a aprobación dos 
modelos de convenio. 
c) A resolución dos recursos de alzada, reposición (agás os indicados no apartado 1.j) 
do artigo 12) e extraordinario de revisión cando a facultade de resolución corresponda 
ao reitor, así como a suspensión dos actos impugnados en vía administrativa. 
d) A admisión a trámite e resolución das solicitudes de revisión de oficio, a declaración 
de lesividade dos actos anulables e a revogación de actos de gravame ou 
desfavorables. 
Código Seguro De Verificación iJZadStGAMBzoyps0+Aw1w==Estado Data e hora
Asinado Por Reitor  - Ricardo José Cao Abad Asinado 10/07/2024 12:33:51
Observacións Páxina 2/8
Url De Verificación https://sede.udc.gal/services/validation/iJZadStGAMBzoyps0+Aw1w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: LPU3GPNN2R4ONG5P3C00R8SP
Este documento es copia auténtica de un documento custodiado por la Universidade da Coruña. Fecha de creación: 10/07/2024 14:08:39  Página 2 de un total de 8 página(s).


 
e) A resolución dos procedementos de responsabilidade patrimonial atribuídos ao reitor. 
f) A coordinación das políticas de revisión, simplificación e humanización de normativas. 
g) A resolución dos expedientes disciplinarios do estudantado. 
 
3. Baixo a dependencia orgánica e funcional da Secretaría Xeral estarán as seguintes 
unidades: 
• Asesoría Xurídica 
• Delegada de Protección de Datos 
• Oficina de Apoio á Secretaría Xeral 
• Oficina de Protocolo 
• Responsable de Seguridade da Información 
• Servizo de Rexistro, Documentación e Arquivo 
 
Artigo 3. Da Xerencia 
 
1. A Xerencia asumirá como propias, baixo a autoridade do Reitor, as competencias relativas 
á xestión dos servizos económicos e administrativos non atribuídos a outros órganos 
directivos. 
 
2. A Xerencia exercerá por delegación do reitor as seguintes competencias: 
a) As relativas ao persoal de administración e servizos, agás a imposición de sancións 
disciplinarias e as restantes competencias que legalmente estean reservadas ao Reitor. 
b) As competencias e funcións que a lexislación de contratos do sector público lle atribúe 
ao órgano de contratación administrativa. 
c) As competencias relativas ao patrimonio da Universidade, sen prexuízo das 
competencias da Vicerreitoría de Economía e Planificación Estratéxica e do Consello 
Social. 
 
3. Baixo a dependencia orgánica e funcional da Xerencia estarán as seguintes unidades: 
• Administrador/a de Centros e Servizos Externos 
• Responsable dos Sistemas 
• Servizo de Contratación Administrativa 
• Servizo de Control Interno 
• Servizo de Distribución e Transporte 
• Servizo de Xestión Económica, Patrimonio e Inventario 
• Servizo de Informática e Comunicacións 
• Servizo de Retribucións, Seguridade Social e Acción Social 
• Servizo de Persoal de Administración e Servizos 
• Servizo de Prevención de Riscos Laborais 
• Servizo de Xestión Financeira 
• Vicexerencia de Economía e Finanzas 
• Vicexerencia do Campus de Ferrol 
 
4. Baixo a dependencia orgánica da Xerencia e a dependencia funcional da Vicerreitoría de 
Investigación e Transferencia estarán as seguintes unidades: 
• Equipo de Xestión da Investigación (EXI) 
• Oficina de Transferencia de Resultados de Investigación (OTRI)  
• Servizo de Investigación (SERIN) 
• Vicexerencia de Xestión de Investigación 
 
 
 
 
Código Seguro De Verificación iJZadStGAMBzoyps0+Aw1w==Estado Data e hora
Asinado Por Reitor  - Ricardo José Cao Abad Asinado 10/07/2024 12:33:51
Observacións Páxina 3/8
Url De Verificación https://sede.udc.gal/services/validation/iJZadStGAMBzoyps0+Aw1w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: LPU3GPNN2R4ONG5P3C00R8SP
Este documento es copia auténtica de un documento custodiado por la Universidade da Coruña. Fecha de creación: 10/07/2024 14:08:39  Página 3 de un total de 8 página(s).


 
Artigo 4. Da Vicerreitoría de Campus de Ferrol e Responsabilidade Social 
 
1. A Vicerreitoría de Campus de Ferrol e Responsabilidade Social asumirá por delegación do 
reitor as seguintes competencias: 
a) A proxección e coordinación da Universidade no campus de Ferrol 
b) A coordinación da xestión da residencia universitaria no Campus de Ferrol. 
c) As competencias relativas á responsabilidade social, cooperación e voluntariado. 
 
2. Baixo a dependencia da Vicerreitoría de Campus de Ferrol e Responsabilidade Social  
estarán as seguintes unidades: 
• Oficina de Cooperación e Voluntariado 
• Servizos centrais e comúns do Campus de Ferrol 
 
Artigo 5. Da Vicerreitoría de Divulgación, Cultura e Deporte 
 
1. A Vicerreitoría de Divulgación, Cultura e Deporte asumirá por delegación do reitor as 
seguintes competencias: 
a) As relativas á política de divulgación. 
b) As relativas á política de comunicación. 
c) As orientadas á promoción da actividade deportiva e cultural entre a comunidade 
universitaria. 
d) A difusión cultural. 
 
2. Baixo a dependencia orgánica e funcional desta vicerreitoría es tarán as seguintes 
unidades: 
• Área de Cultura 
• Área de Deportes 
• Servizo de Comunicación 
• Sección de Extensión Universitaria 
• Servizo de Publicacións 
• Unidade de Medios Audiovisuais 
 
Artigo 6. Da Vicerreitoría de Economía e Planificación Estratéxica 
 
1. A Vicerreitoría de Economía e Planificación Estratéxica asumirá por delegación do reitor 
as competencias relativas á planificación económica e estratéxica da Universidade, e 
elaborará, en colaboración coa Xerencia, as liñas e directrices do orzamento anual da 
Universidade, así como os seus criterios de execución e liquidación. 
 
2. Baixo a dependencia orgánica e funcional desta vicerreitoría estará a seguinte unidade: 
•  Unidade de Análise e Xestión de Datos. 
 
Artigo 7. Da Vicerreitoría de Estudantes e Empregabilidade 
 
1. A Vicerreitoría de Estudantes e Empregabilidade asumirá por delegación do reitor as  
seguintes competencias: 
a) As relativas ás políticas de impulso da participación e o asociacionismo do 
estudantado. 
b) A difusión da oferta académica e a captación de alumnado. 
c) A xestión do acceso e a admisión a graos e mestrados.  
d) A xestión das bolsas de estudo e os seus procedementos derivados. 
e) A coordinación da xestión das residencias universitarias nos Campus da Coruña. 
f) O impulso da empregabilidade. 
 
Código Seguro De Verificación iJZadStGAMBzoyps0+Aw1w==Estado Data e hora
Asinado Por Reitor  - Ricardo José Cao Abad Asinado 10/07/2024 12:33:51
Observacións Páxina 4/8
Url De Verificación https://sede.udc.gal/services/validation/iJZadStGAMBzoyps0+Aw1w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: LPU3GPNN2R4ONG5P3C00R8SP
Este documento es copia auténtica de un documento custodiado por la Universidade da Coruña. Fecha de creación: 10/07/2024 14:08:39  Página 4 de un total de 8 página(s).


 
2. Baixo a dependencia orgánica e funcional  desta vicerreitoría estarán as seguintes 
unidades: 
• Observatorio Ocupacional 
• Servizo de Estudantes 
• Unidade de Emprego 
 
Artigo 8. Da Vicerreitoría de Igualdade e Diversidade 
 
1. A Vicerreitoría de Igualdade e Diversidade asumirá por delegación do reitor as seguintes 
competencias: 
a) As relativas ás políticas de igualdade de xénero e diversidade. 
b) A dirección e supervisión da política de normalización lingüística. 
 
2. Baixo a dependencia orgánica e funcional desta vicerreitoría estarán as seguintes 
unidades: 
• Centro de Estudos de Xénero e Feministas 
• Oficina de Atención á Diversidade 
• Oficina para a Igualdade de Xénero 
• Servizo de Normalización Lingüística 
 
Artigo 9. Da Vicerreitoría de Infraestruturas e Sustentabilidade 
 
1. A Vicerreitoría de Infraestruturas e Sustentabilidade asumirá por delegación do reitor as 
seguintes competencias: 
a) A programación e execución das infraestruturas novas. 
b) A planificación e programación de intervencións sobre as infraestruturas existentes. 
c) A reordenación e recuperación de espazos. 
d) As competencias relativas á planificación urbanística. 
e) O impulso das políticas de sustentabilidade en todos os campus, espazos e centros da 
UDC. 
 
2. Baixo a dependencia orgánica e funcional desta vicerreitoría estarán as seguintes 
unidades: 
• Oficina de Sustentabilidade 
• Servizo de Arquitectura, Urbanismo e Equipamentos 
 
Artigo 10. Da Vicerreitoría de Investigación e Transferencia 
 
1. A Vicerreitoría de  Investigación e Transferencia asumirá por delegación do reitor as 
competencias relativas á promoción e avaliación da investigación, política científica e 
difusión da actividade investigadora, supervisión das estruturas propias de investigación 
e centros propios de investigación. Nomeadamente: 
a) A xestión e coordinación dos recursos de investigación e as de realización de 
propostas de equipamento de centros de investigación. 
b) As competencias correspondentes ás relacións con axentes de investigación nacionais 
e internacionais, e con outros centros de I+D. 
c) A promoción, avaliación e recoñecemento da transferencia de coñecemento en todos 
os ámbitos. 
d) As competencias relacionadas cos parques científicos e tecnolóxicos, centros 
tecnolóxicos e de investigación, empresas de base tecnolóxica e viveiros de empresas. 
e) A proposta, contratación e formalización de proxectos de investigación, tanto no 
ámbito nacional como internacional. 
f) A contratación de persoal con cargo a programas, conv enios e proxectos de 
investigación, en coordinación coa Xerencia. 
Código Seguro De Verificación iJZadStGAMBzoyps0+Aw1w==Estado Data e hora
Asinado Por Reitor  - Ricardo José Cao Abad Asinado 10/07/2024 12:33:51
Observacións Páxina 5/8
Url De Verificación https://sede.udc.gal/services/validation/iJZadStGAMBzoyps0+Aw1w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: LPU3GPNN2R4ONG5P3C00R8SP
Este documento es copia auténtica de un documento custodiado por la Universidade da Coruña. Fecha de creación: 10/07/2024 14:08:39  Página 5 de un total de 8 página(s).


 
g) A planificación e xestión dos estudos de doutoramento, incluída a xestión do acceso e 
a admisión. 
h) A r esolución dos procedementos de concesión de axudas e subvencións de 
investigación e, se é o caso, dos procedementos de reintegro. 
i) A incoación de procedementos sancionadores e a imposición de sancións tipificadas 
como leves e graves nos artigos 54 e 55 da Lei 9/2007, do 13 xuño, de subvencións 
de Galicia, agás que estivese delegada noutros órganos. 
 
2. Baixo a dependencia orgánica e funcional  desta vicerreitoría estarán as seguintes 
unidades: 
• Centros de investigación: 
o Centro de Innovación Tecnolóxica en Edificación e Enxeñaría Civil (CITEEC) 
o Centro de Investigacións Científicas Avanzadas (CICA) 
o Centro de Investigación en Tecnoloxías da Información e as Comunicacións  
(CITIC) 
o Centro de Investigacións en Tecnoloxías Navais e Industriais (CITENI) 
• Escola Internacional de Doutoramento 
• Oficina de Captación de Persoal Investigador (OCPI)   
• Oficina de Coordinación de Centros de Investigación  
• Oficina de Proxectos Internacionais  
• Servizos de Apoio á Investigación (SAI) 
• Servizo de Biblioteca Universitaria 
 
3. Baixo a dependencia funcional desta vicerreitoría estarán as seguintes unidades: 
• Equipo de Xestión da Investigación (EXI) 
• Oficina de Transferencia de Resultados de Investigación (OTRI)  
• Servizo de Investigación (SERIN) 
• Vicexerencia de Xestión de Investigación  
 
Artigo 11. Da Vicerreitoría de Profesorado 
 
1. A Vicerreitoría de Profesorado asumirá por delegación do reitor as competencias relativas 
a planificación, seguimento, control e actualización do persoal docente e investigador (PDI), 
así como sobre a organización e xestión das estruturas académicas. Nomeadamente: 
a) O recoñecemento de situacións administrativas do PDI. 
b) O recoñecemento de trienios e quinquenios. 
c) A xestión dos procedementos de acceso á función pública docente. 
d) A tramitación dos proce dementos disciplinarios do PDI, agás a súa resolución, que 
corresponderá ao reitor. 
 
2. Baixo a dependencia orgánica e funcional da Vicerreitoría de Profesorado estará a seguinte 
unidade: 
• Servizo de Persoal Docente e Investigador. 
 
Artigo 12. Da Vicerreitoría de Titulacións e Internacionalización 
 
1. A Vicerreitoría de Titulacións e Internacionalización asumirá por delegación do reitor as 
competencias relativas ás titulacións oficiais e propias, así como as relativas á 
internacionalización. Nomeadamente: 
a) A xestión da oferta de titulacións e das estruturas académicas. 
b) A xestión da matrícula de graos e mestrados. 
c) A planificación e xestión das titulacións oficiais de grao e mestrado universitario, de 
títulos propios e de formación permanente e ao longo da vida. 
Código Seguro De Verificación iJZadStGAMBzoyps0+Aw1w==Estado Data e hora
Asinado Por Reitor  - Ricardo José Cao Abad Asinado 10/07/2024 12:33:51
Observacións Páxina 6/8
Url De Verificación https://sede.udc.gal/services/validation/iJZadStGAMBzoyps0+Aw1w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: LPU3GPNN2R4ONG5P3C00R8SP
Este documento es copia auténtica de un documento custodiado por la Universidade da Coruña. Fecha de creación: 10/07/2024 14:08:39  Página 6 de un total de 8 página(s).


 
d) Os procedementos de verificación, acreditación, seguimento e modificación, segundo 
proceda, das titulacións e estudos recollidos no apartado anterior. 
e) A coordinación e control dos centros adscritos. 
f) Os procedementos de expedición de títulos oficiais e de títulos propios. 
g) As competencias referidas á organización, avaliación e seguimento dos procesos de 
calidade. 
h) A modificación das actas oficiais de cualificación do estudantado. 
i) A resolución de solicitudes de equivalencia de titulacións obtidas no estranxeiro para 
realizar estudos de grao e mestrado. 
j) A resolución dos recursos de alzada e de reposición interpostos contra as resolucións 
dos/as Decano/as e Directores/as das Facultades e Escolas en materia académica, 
agás aqueles que deban de ser informados preceptivamente pola Comisión de Plans 
de Estudos, delegada do Consello de Goberno, que en todo caso serán resoltos polo 
Reitor. 
k) O fomento da internaci onalización e o deseño das estratexias e políticas para as 
relacións internacionais e a cooperación internacional. 
l) A representación institucional en foros e eventos internacionais. 
m) O d eseño, planificación e xestión dos programas nacionais e internacionais de 
mobilidade e intercambio. 
 
2. Baixo a dependencia orgánica e funcional desta vicerreitoría estarán as seguintes 
unidades: 
• Centro de Linguas 
• Centro Universitario de Formación e Innovación Educativa 
• Oficina de Relacións Internacionais 
• Servizo de Organización Académica 
• Unidade de Estudos Propios de Posgrao 
• Universidade Sénior 
• Unidade Técnica de Calidade 
 
Artigo 13. Suplencia 
 
1. En caso de vacante, ausencia ou enfermidade do Reitor ou das persoas titulares  das 
vicerreitorías, as competencias contidas nesta resolución serán exercidas, temporalmente 
e mentres persistan aquelas circunstancias, por esta orde: 
• pola persoa titular da Vicerreitoría de Estudantes e Empregabilidade; 
• pola persoa titular da Vicerreitoría de Investigación e Transferencia; 
• pola persoa titular da Vicerreitoría de Profesorado; 
• pola persoa titular da Vicerreitoría de Títulos e Internacionalización; 
• pola persoa titular da Vicerreitoría de Igualdade e Diversidade; 
• pola persoa titular da Vicerreitoría de Economía e Planificación Estratéxica. 
 
2. No caso da Secretaría Xeral, a suplencia será exercida, por esta orde: 
• pola persoa titular da Vicerreitoría de Divulgación, Cultura e Deporte; 
• pola persoa titular da Vicerreitoría de Infraestruturas e Sustentabilidade; 
• pola persoa titular da Vicerreitoría de Campus de Ferrol e Responsabilidade Social; 
• polas persoas titulares das Vicerreitorías sinaladas na alínea 1, por esa orde. 
 
3. No caso da Xerencia, esta suplencia será exercida, por esta orde: 
• pola persoa titular da Vicexerencia de Economía e Finanzas; 
• pola persoa titular da Vicexerencia de Campus de Ferrol; 
• pola persoa titular da Vicexerencia de Xestión de Investigación. 
 
Código Seguro De Verificación iJZadStGAMBzoyps0+Aw1w==Estado Data e hora
Asinado Por Reitor  - Ricardo José Cao Abad Asinado 10/07/2024 12:33:51
Observacións Páxina 7/8
Url De Verificación https://sede.udc.gal/services/validation/iJZadStGAMBzoyps0+Aw1w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: LPU3GPNN2R4ONG5P3C00R8SP
Este documento es copia auténtica de un documento custodiado por la Universidade da Coruña. Fecha de creación: 10/07/2024 14:08:39  Página 7 de un total de 8 página(s).


 
Artigo 14. Réxime da delegación de competencias 
 
1. As resolucións administrativas que se adopten facendo uso das delegacións contidas nesta 
resolución farán constar expresamente esta circunstancia e consideraranse ditadas pola 
autoridade que as conferiu. 
 
2. O Reitor poderá rec uperar motivadamente o exercicio das competencias que son 
delegadas cando haxa circunstancias de índole técnica, económica, social, xurídica ou 
territorial que o fagan conveniente. 
 
3. Sen prexuízo da delegación de sinatura, non poderán delegarse as competencias que se 
exerzan por delegación. 
 
4. Enténdese comprendido nas delegacións anteriores o exercicio da competencia para 
resolver os recursos de reposición que se interpoñan contra as resolucións que se diten en 
virtude das competencias delegadas. 
 
 
Código Seguro De Verificación iJZadStGAMBzoyps0+Aw1w==Estado Data e hora
Asinado Por Reitor  - Ricardo José Cao Abad Asinado 10/07/2024 12:33:51
Observacións Páxina 8/8
Url De Verificación https://sede.udc.gal/services/validation/iJZadStGAMBzoyps0+Aw1w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: LPU3GPNN2R4ONG5P3C00R8SP
Este documento es copia auténtica de un documento custodiado por la Universidade da Coruña. Fecha de creación: 10/07/2024 14:08:39  Página 8 de un total de 8 página(s).
