 
 
 
 
REGULAMENTO DA UNIVERSIDADE DA CORUÑA SOBRE MOBILIDADE 
INTERNACIONAL DE ESTUDANTES  
 
 
O proceso de apertura internacional que desde ha i anos está a experimentar a Universidade da 
Coruña e o crecemento das activ idades neste ámbito, así como os  cambios derivados da reforma 
dos estudos universitarios, fundamentan a necesidade de  desenvolver un regulamento de aplicación 
aos programas de intercambio internacional  de estudantes co fin de actualizar a normativa e adaptala 
aos programas de mobilidade internacional desenvolvidos pola UDC. 
O pulo que a UDC lle ten que imprimir á inmersión do estudantado no eido  internacional debe 
facilitarlle a este a posibilidade de realizar parte dos estudos  conducentes a un título oficial nunha 
institución de ensino superior estranxeira e garan tir mediante a actualización da normativa o pleno 
recoñecemento destes estudos  para os efectos académicos. 
Este regulamento reflicte a vontade de poten ciar a mobilidade internacional ao crear un  marco 
normativo que garanta os dereitos e os deberes do estudantado, e que axilice a colaboración e 
ordene a coordinación entre as partes, dada a implicación de múltiplos  axentes no proceso 
administrativo da mobilidade: o estudantado, o profesorado, a  vicerreitoría competente en materia 
de relacións internacionais e o seu persoal, os  membros dos equipos de dirección dos centros 
competentes en materia de relacións  internacionais e o persoal das administracións dos centros. 
 
TÍTULO I 
DISPOSICIÓNS XERAIS  
Artigo 1. Obxecto e ámbito de aplicación  
O obxecto do presente regulamento é o de establecer o marco normativo da mobilidade  internacional 
de estudantes xestionada pola UDC. 
O regulamento é aplicable ao estudantado da UDC que pretenda acceder ou estea  
desenvolvendo unha estadía de mobilidade internacional. Seralle de aplicación, así  mesmo, ao 
estudantado procedente doutros Estados que realice unha estadía de  mobilidade na UDC. 
Queda excluído do ámbito de aplicación deste regulamento o estudantado foráneo que  curse estudos 
oficiais na UDC tras ter accedido á universidade cumprindo os requisitos  da normativa xeral de acceso 
para a obtención dun título oficial. 
Artigo 2. Organización da UDC en programas de mobilidade  
A organización e xestión da mobilidade in ternacional a UDC desenvólvese por medio  da actuación 
coordinada dos seguintes órganos: 
a) A vicerreitoría competente en materia de relacións internacionais 
b) A Oficina de Relacións Internacionais 
c) A Comisión de Relacións Internacionais da Universidade 
d) As persoas responsables de relacións internacionais dos centros 
e) Os titores académicos de relacións internacionais dos centros 
f) As administracións das distintas escolas e facultades 
g) As comisións de relacións internacionais dos centros 

2  
1. A vicerreitoría competente en materia de relacións internacionais  
Á vicerreitoría competente en materia de Relacións Internacionais, en canto órgano  competente 
para planificar, apoiar e desenvolver a política de internacionalización da  UDC, correspóndelle a 
dirección da política de mobilidade internacional da universidade, así como a supervisión e 
coordinación de todas as demais instancias da  UDC implicadas na xestión e organización dos 
distintos programas de mobilidade. 
2. A Oficina de Relacións Internacionais  
A Oficina de Relacións Internacionais (OR I) é unha unidade técnica e administrativa  dependente 
da vicerreitoría competente en materia de relacións internacionais. 
A ORI é a responsable da coordinación da xestión da mobilidade do estudantado,  profesorado e 
persoal de administración e servizos,  no marco dos programas, acordos e  convenios subscritos 
pola UDC, sen prexuízo  da súa coordinación con outras oficinas  ou servizos centrais da UDC 
que desenvolvan programas internacionais no seu ámbito  de competencia. 
Na súa condición de coordinadora da m obilidade internacional da UDC, xestionará  directamente 
por medio do seu persoal todas aquelas actuacións que, por teren carácter  xeral, excedan da 
competencia de cada un dos centros, departamentos e organismos que  compoñen a UDC. A ORI 
será igualmente competente para coordinar a actuación dos  distintos centros, departamentos e 
organismos da UDC deban desenvol verse  en máis dun deles. 
En particular a ORI será competente para: 
a) Informar e asistir ao estudantado e aos centros e relación coa xestión dos  programas de 
mobilidade 
b) A xestión administrativa dos distintos programas de mobilidade en todo aquilo  que non 
sexa competencia dos centros. 
c) A xestión das bolsas e axudas á mobilidade en todo aquilo que non sexa  competencia dos 
centros. 
d) O establecemento e mantemento das rel acións con outras universidades en todo  aquilo 
que non sexa competencia dos centros. 
e) O establecemento e seguimento das relacións da UDC coas entidades que  organizan, 
colaboran e financian a mobilidade dos estudantes. 
f) A organización da acollida xeral na  UDC do estudantado entrante. 
3. A Comisión de Relacións Int ernacionais da Universidade  
A Comisión de Relacións Internacionais é o órgano colexiado, representantivo dos  distintos 
colectivos que conforman a universidad e, encargado de fortalecer a dimensión  internacional da 
universidade, ordenando e desenvolvendo as actividades relacionadas coa súa proxección 
internacional. A composición e as funcións da Comisión  establécense no seu regulamento especial. 
4. As persoas responsables de relacións internacionais dos centros  
En cada facultade ou escola da UDC haberá  unha  persoa responsable de dirixir e xestionar a 
política de internacionalización do centr o As funcións do responsable de  relacións internacionais 
da facultade ou escola serán asumidas por un membro do  equipo de dirección do centro, en 
exclusiva ou xunto con outras funcións, que se deci dirán en virtude da autonomía organizativa do 
centro. 
As funcións da persoa encargada das re lacións internacionais dos centros serán as  seguintes: 
4.1 Tarefas de carácter xeral  
a) Promover e apoiar o deseño e execución de  programas de internacionalización das  
actividades académicas do centro, de acordo coas directrices e criterios  determinados polo 
equipo de dirección e a xunta de centro. A finalidade destes  programas é crear as 

3  
condicións para que as actividades académicas ordinarias do  centro se desenvolvan nun 
contorno internacionalizado. 
b) Promover a mobilidade internacional do seu cen tro, tratando de ampliar a oferta de  
convenios, acordos e programas cos centros de ensino superior con que se manteñan relacións 
de intercambio (en adiante centros socios), con base nos perfís académicos  e nos criterios 
determinados polo equipo de dirección e a xunta de centro. 
c) Ser o interlocutor do centro nas súas relacións coa ORI e cos responsables dos  centros 
socios, e actuar corno referencia no marco de programas e accións de  intercambio 
internacional. 
d) Representar o centro nos ámbitos que lle correspondan e informar á dirección do  centro de 
todos os asuntos relacionados coa mobilidade internacional de estudantes  do centro. 
e) Realizar visitas ás universidades e centros estranxeiros co fin de explorar novas  
posibilidades de cooperación ou solucionar problemas e dificultades existentes cos  centros 
socios. Igualmente, é función do respon sable de relacións internacionais do  centro atender as 
visitas de coordinadores procedentes dos centros socios. 
f) Propor e coordinar os/as titores/as de intercambio, se for o caso. 
g) Velar polo cumprimento desta normativa. 
h) Calquera outra función que lle atribúa a normativa vixente ou que lle encomenden  os 
órganos de goberno da UDC. 
4.2. Tarefas relacionadas co estudantado da UDC  
a) Dispoñer a difusión no centro da información sobre programas e accións no ámbito  de 
intercambios internacionais, en colaboración coa ORI. 
b) Asesorar e titorizar o estudantado partic ipante nun programa de intercambio,  especialmente 
en cuestións académicas, por si mesmo/a ou por medio dos titores de intercambio. 
c) Formar parte da comisión que resolva as solicitudes de prazas de intercambio e elaborar 
a proposta de adxudicación de destinos que será remitida á ORI. 
d) Formalizar o contrato de estudos. O/a r esponsable de relacións internacionais do  centro 
comprobará que a táboa de equivalenc ias é aceptable para os efectos do título  que o/a 
estudante estea a cursar no seu centro. No ca so de existir a figura do titor académico no 
centro, esta persoa será a encargada de elaborar o contrato de estudos  dos intercambios que 
estean ao seu cargo, antes da súa sinatura pola persoa  responsable de relacións internacionais 
do centro. 
e) Traducir as cualificacións obtidas na universidade de destino e asinar o  recoñecemento 
académico das materias dos estudantes da UDC cursadas en  mobilidade internacional.  
f) Autorizar as modificacións que se poidan producir no contrato de estudos para  proceder 
á elaboración e sinatura do contrato definitivo. 
g) Facer o seguimento do estudantado do centro que participe en programas de  mobilidade 
mentres estea realizando a estadía académica temporal no centro de  educación superior 
de destino, por si mesmo/a ou por medio dos titores de  intercambio. 
h) Autorizar as solicitudes de libre mobilidade internacional do estudantado do centro. 
i) Realizar, respecto deste estudantado, calquera outra actuación para a que sexan  
competentes de acordo cos distintos pr ogramas de mobilidade xestionados pola  UDC 
j) Informar sobre as ampliacións de estancia dos estudantes internacionais 
4.3. Tarefas relacionadas co estudantado procedente doutras institucións  
a) Asesorar academicamente e facer seguimento,  directamente ou por medio dos titores  
académicos, do estudantado estranxeiro durante a súa estadía na UDC. 

4  
b) Formalizar o contrato de estudos e os im presos de solicitude; así como as súas  
modificacións e demais vicisitudes ata a fin da súa estadía. 
c) Autorizar, no seu caso, o plan de estudos do estudantado que realice estancias en  virtude 
do programa de visitantes, libre mobilidade ou doutros programas de  mobilidade que non 
impliquen intercambio .. 
d) Realizar, respecto deste estudantado, calquera outra actuación para a que sexan  
competentes de acordo cos distintos pr ogramas de mobilidade xestionados pola  UDC. 
4.4 Actuación como c oordinador departamental  
En calquera caso, a persoa responsable de relaci óns internacionais do centro terá a condición de 
coordinador/a departamental de intercambios e desempeñará todas as  funcións que lle sexan 
atribuídas á dita figura polos programas e convenios de  intercambios executados pola UDC que 
esixan a súa existencia. 
5. Titores/as académicos de intercambio  
No caso de que as características dun grupo de mobilidades, o número total de  mobilidades do 
centro ou outras circunstancias o esixan, o decano ou director designará,  por proposta da persoa 
responsable de relacións intern acionais do centro unha ou varias  persoas de apoio á súa xestión, que 
serán os titores académicos de intercambio. 
Para os efectos de racionalizar a xestión da mobilidade, nas escolas ou facultades en que se considerar 
oportuno, a comisión encargada das relacións internacionais do centro  poderá fixar o número 
máximo de estudantes e/ou destinos que se asignarán a un titor  académico. 
O titor académico de intercambio será a pe rsoa encargada de varias mobilidades. As  súas 
competencias serán as seguintes: 
a) Informar e asesorar o estudantado de interc ambio, tanto propio como foráneo, sobre  os 
estudos que pode realizar na universid ade de destino ou na UDC, así como  presentar os 
recursos e servizos á súa disposición na universidade. 
b) Elaborar o contrato de estudos provisi onal que será asinado pola persoa responsable  de 
relacións internacionais do centro. 
c) Apoiar ao responsable de relacións internacionais do centro no seguimento do  
estudantado tanto saínte como entrante do centro durante a súa estadía temporal no  centro de 
destino. 
d) Facer a proposta de recoñecemento de  estudos, que será asinada pola persoa  responsable 
de relacións internacionais do centr o correspondente aos intercambios  de que sexa 
responsable. 
e) Asesorar a persoa responsable de relaci óns internacionais do centro, procurando  
información suficiente sobre as universidades e os centros de ensino superior  asociados e 
facer un seguimento destes para garantir o axeitado desenvolvemento e a calidade dos 
intercambios académicos. 
6. As administracións dos centros  
As súas funcións son: 
a) Axudar a xestionar a asignac10n de prazas de mobilidade aos estudantes que o  soliciten 
en cada convocatoria, de conformidade coa información remitida desde a ORI e segundo o 
procedemento establecido neste regulamento. 
b) Xestionar o proceso de matrícula para  o estudantado que curse parte dos seus  estudos en 
mobilidade internacional e facer o seguimento das modificacións e ampliación de matrícula 
correspondentes. 
c) Facer a xestión académica do estudantado da UDC en mobilidade internacional. 
d) Calquera outra función administrativa re lativa ao estudantado que participe en  programas 
de mobilidade que lle sexa encomendada por outras normas, polo equipo  de dirección do seu 

5  
centro ou por outros órganos competentes da UDC. 
7. Comisión de relacións internac ionais da facultade ou escola  
En cada escola ou facultade existirá unha comisión delegada da xunta do centro que se  encargará 
das súas actividades de internacionali zación. As funcións desta comisión  poderán ser asumidas 
por unha comisión delegada da xunt a de facultade ou escola xa existente, ou poderase crear unha 
comisión específica para as relacións internacionais.  No primeiro caso, cando esta comisión actúe 
como comisión de relacións  internacionais, incorporarase a ela, como membro de pleno dereito, o 
responsable de  relacións internacionais do centro. As funcións da comisión serán as seguintes: 
a) Establecer as liñas reitoras e organizar os  programas de desenvolvemento da política  de 
internacionalización das actividades do centro. 
b) Deseñar e impulsar as liñas reitoras da política de convenios e mobilidade  internacional do 
centro. 
c) Organizar e facer o seguimento dos convenios e programas de mobilidade do centro. 
d) Elaborar e actualizar por proposta da pers oa responsable de relacións internacionais  do 
centro, a táboa de equivalencias d as materias das titulacións do centro coas  materias e 
titulacións dos centros de ensino superior socios que será remitida á xunta  de centro. 
e) Organizar as actividades de intercambio que se desenvolvan no centro. 
f) Velar polo cumprimento da normativa co rrespondente e o seguimento das liñas de 
actuación da política de relacións internacionais da UDC. 
g) Asumir as funcións que se lle outorguen no marco do seu centro. 
Artigo 3. Formalización de convenios de mobilidade  
1. Enténdese por convenio de mobilidade calquera acordo entre a UDC e outra ou outras  
universidades, institucións ou entidades, en virtude do cal as partes se comprometan a  enviar e/ou 
recibir estudantes con finalidades de estudo ou de prácticas, asumindo a  obriga de validar en orixe 
os resultados académicos obtidos en destino. 
2. A iniciativa para tramitar un convenio inte rnacional de mobilidade poderá proceder da 
Oficina de Relacións Internacionais da UDC ou do s coordinadores académicos de intercambio dos 
centros que a compoñen. 
3. Calquera membro da comunidade universitari a poderá dirixirse á persoa responsable de 
relacións internacionais do centro ou, cando a proposta exceda da competencia dun  só centro, á 
ORI para poñer no seu coñecemento o seu interese en que se tramite un  novo convenio. O 
coordinador ou, no seu caso, a ORI, cando entendan  que a proposta reviste interese para o centro 
ou a universidade procederán a tramitalo de acordo coas  normas contidas neste artigo. 
4. As iniciativas dos coordinadores dos centros  deberán contar cun informe académico 
preceptivo elaborado por eles mesmos. O informe versará sobre o interese académico do  convenio 
para o centro en cuestión, atendendo á valoraci ón das instancias competentes do centro relativas 
aos programas afectados, segundo pr oceda. Este informe deberá  basearse, así mesmo, nos 
contactos entre o responsable de relaciones internacionais do  centro e os seus homólogos nas 
institucións con que se pretende establecer o conve nio. O devandito informe deberá incluír os 
datos de contacto do coordinador departamental da institución con que se pretende establecer o 
convenio, as cifras de mobilidade propostas, así  como a documentación resultante dos contactos 
mantidos coa posible  nova institución socia da UDC. 
5. Todas as iniciativas deberán contar cun informe técnico preceptivo e vinculante da Oficina 
de Relacións Internacionais da UDC. O devandito informe versará sobre a  adecuación da proposta 
á normativa aplicable e á estratexia institucional da UDC e  basearase nas implicacións da nova 
relación institucional para a UDC no seu conxunto.  No caso de que este informe sexa 
desfavorable, a ORI informará ao centro das súas  razóns. Este informe poderá indicar as 
posibilidades de emenda dos defectos atopados , se os houber, ou ofrecer outras posibilidades 

6  
alternativas ao intercambio proposto que  mellor compaxinen o interese do centro co da 
universidade no seu conxunto. 
6. A ORI remitirá á vicerreitoría competente en materia de relacións internacionais  todas as 
propostas de convenio que acadase con éxito todo s os trámites regulados nos parágrafos 
anteriores. Os acordos e os convenios internaci onais de intercambio e mobilidade de estudantes 
serán asinados polo reitor ou pola persoa en que este delegar. 
7. Todos os convenios de mobilidade intern acional de estudantes, tras a súa sinatura,  serán 
arquivados na ORI e estarán ao dispor de todas as persoas interesadas.  Corresponde á propia ORI 
e á Comisión de Relacións Internacionais da UDC, así como  ás persoas responsables de relacións 
internacionais dos centros, titores académicos de  intercambio e ás comisións de relacións 
internacionais dos centros a función de  realizaren o seguimento dos convenios de mobilidade 
subscritos pola UDC que lles  afecten. 
8. A modificación dos convenios de mobilidade realizarase a través do mesmo  procedemento que 
a súa realización. 
9. A mobilidade saínte prevista nos convenios asi nados por iniciativa da Oficina de Relacións 
Internacionais da UDC só se aplicará aos centros no caso de que dita mobilidade conte co beneplácito 
dos responsables internacionais dos centros implicados. 
 
TÍTULO II 
DOS ESTUDANTES SAÍNTES  
Capítulo I 
Modalidades, dereitos e obrigas dos estudantes saíntes 
Artigo 4.Modalidades de estudantes saíntes  
1. Para os efectos da UDC, os estudantes saíntes atoparanse nalgunha destas situacións: 
a) Son estudantes de intercambio os estudantes: 
- Matriculados en estudos oficiais de grao, mestrado e doutoramento 
- Que realicen unha estadía académica temporal con fin de estudos nunha  institución de 
educación superior estranxeira. 
- Que sexan adxudicatarios dunha praza de  mobilidade concedida pola UDC no  marco dos 
programas, acordos ou convenios subscritos. 
b) Son estudantes de libre mobilidade aque les estudantes matriculados en estudos  oficiais de 
grao, mestrado e doutoramento que realicen unha estadía académica temporal con fin de estudos, sen a 
concesión dunha praza de mobilidade considerada no marco de  programas, acordos ou convenios 
subscritos. 
c) Son estudantes de prácticas no estranxeiro os estudantes da UDC:  
- Matriculados en estudos oficiais de grao ou mestrado 
- Que realicen unha estadía temporal nun ha empresa, institución ou organismo  para 
desenvolver nela un período de prácticas. 
- Que resulten adxudicatarios dunha praza de mobilidade para prácticas nalgún  dos 
programas xestionados con este fin pola UDC 
2. Os estudantes de intercambio e os de libre mobilidade integran a categoría dos  estudantes con 
fin de estudos. 
Artigo 5. Dereitos do estudantado saínte da UDC  

7  
O estudantado saínte da UDC en calquera modalidade prevista neste regulamento terá  os dereitos 
seguintes: 
a. Da información  
O estudante saínte terá dereito a recibir información da ORI, dos centros e dos/das seus responsables de 
relacións internacionais sobre: 
- As condicións para o recoñecemento académ ico dos estudos cursados e das prácticas 
desenvolvidas na estadía no estranxeiro. 
- As convocatorias, bolsas, requisitos e trámites administrativos necesarios  para a adecuada 
planificación e organización da estadía de mobilidade  internacional. 
A UDC, a través de todos os órganos e persoas implicadas na xestión dos  intercambios 
internacionais procurará que a información relativa á mobilidade  internacional de estudantes sexa 
permanentemente accesible, e que todas as  novidades e convocatorias se difundan axeitadamente 
entre o estudantado. 
b. Do contrato e do recoñecemento ac adémico da actividade desenvolvida  
O estudante saínte con fins de estudo terá  dereito a formalizar un contrato de  estudos co 
programa de estudos que ten previsto realizar no centro de destino. A  UDC estará obrigada a 
recoñecer, nos termos acordados neste contrato, os estudos  realizados e as cualificacións obtidas no 
estranxeiro como parte do plan de estudos oficiais que o alumno estea matriculado na UDC. 
Os estudante saínte coa finalidade de realizar prácticas terá dereito a formalizar un  contrato de 
prácticas  en que a UDC se comprometerá a conceder ao traballo  realizado por el ou ela pleno 
recoñecemento académico, e incluír este  recoñecemento no seu expediente académico ou ben 
facelo constar só no  suplemento europeo ao título. 
c. Da modificación do contrato  de estudos e de prácticas  
O estudante saínte terá dereito a modificar o contrato de estudos, por falta de  oferta académica 
das materias elixidas ou por inadecuación destas, no prazo dun  mes desde o inicio de curso ou de 
cada semestre na universidade de destino. O  dereito a modificación do estudante só poderá 
exercitarse unha vez cada semestre. 
No prazo dun mes, que comezará a contar desde o inicio das prácticas, o estudante saínte ten dereito a 
modificar o contrato de prácticas por inadecuación do  programa de formación ou por  outros 
motivos relacionados co contido ou a duración da práctica. Este dereito poderá exercitarse nunha 
única ocasión. 
d. Da modificación da matrícula  
O estudante de intercambio ten dereito á apertura dun prazo extraordinario de  modificación de 
matricula, necesario como consecuencia da modificación do  contrato de estudos ou de prácticas. O 
estudante terá dereito á devolución, de ser o caso, dos prezos públicos correspondentes. 
e. Das bolsas e axudas  
O estudante saínte ten dereito a conservar as bolsas e axudas que non sexan  incompatibles coa 
mobilidade, así como a percibir as axud as económicas para a mobilidade que estableza a 
convocatoria, de ter dereito a elas. 
f. Da exención de matrícula 
O estudante saínte con fins de estudos ten dereito á exención de matrícula na  universidade de 
destino sempre que o acordo ou convenio non estableza  disposición en contrario. Cando o acordo 
ou convenio de intercambio es tableza a obriga de pagar todo ou parte da matrícula na 
universidade de destino se  especificará esta circunstancia na convocatoria das prazas de 
mobilidade. 
Artigo 6. Das obrigas e cargas do estudantado saínte da UDC  
1. O estudantado saínte da UDC terá as obrigas seguintes: 

8  
a. Da documentación  
O estudante ten a carga de formalizar a sú a solicitude de mobilidade e de realizar  os demais 
trámites administrativos precisos para levar a cabo a estadía no  estranxeiro en  tempo e forma. 
Así mesmo, é responsabilidade do estudante a  presentación de toda a documentación esixida. 
Esta obriga refírese tanto aos  trámites que deben realizarse na UDC, como aqueles que se 
realizan na universidade de destino. 
b. Da matrícula  
O estudante saínte ten a obriga de matricularse na UDC nas materias, cursos ou  créditos que 
consten no contrato de estudo ou de prácticas e, de ser o caso, na  modificación deste, de 
seren as materias modificadas, cursos ou créditos  pertencentes ao plan de estudos da UDC. Así 
mesmo, deberá realizar os  pagamentos da matrícula e das taxas nos prazos correspondentes. 
c. Da modificación do contrato  de estudos ou de prácticas  
O estudante ten a carga de formalizar a modificación do seu contrato de estudos  ou de 
prácticas no prazo establecido e cumprindo todos os demais requisitos e  trámites que se 
establezan. O incumprimento desta carga poderá ter como  consecuencia a imposibilidade de 
proceder á modificación do contrato. 
d. Do seguro 
O estudante ten a obriga de subscribir, se for o caso, os seguros que lle esixan as  regras do 
programa de mobilidade que participa, a institución de destino en que  vai realizar a estadía, ou 
a propia UDC. 
e. Da estadía 
O estudante ten a obriga de tramitar o seu visado, cando sexa preciso, e/ou de  realizar 
calquera outro trámite necesario para que a súa situación xurídica no país  de acollida se adecúe 
ás esixencias da lexislación alí vixente 
f. Da incorporación e o certificado de chegada 
O estudante ten a obriga de incorporarse á institución ou entidade de destino na  data que esta 
institución dispoña. Tamén é o seu deber o de comunicarlle a  incorporación á Oficina de 
Relacións Internacionais da UDC, mediante o envío do  certificado de chegada no prazo de 1O 
días desde a incorpor ación á entidade ou  institución de destino. 
g. Da localización  
O estudante ten a obriga de empregar  un enderezo de correo electrónico  correspondente ao 
dominio UDC como medio indispensable de comunicación coa  ORI e co/a responsable de 
relacións internacionais do seu centro. O estudante terá  a obriga de conservar dispoñible para 
o seu uso o seu correo electrónico  correspondente ao dominio UDC e o deber de consultalo 
frecuentemente para  recibir todas as comunicacións da súa universidade de orixe. Igualmente, 
ten a obriga de deixar un enderezo e un número de teléfono dunha persoa de contacto en orixe. 
h. Do cumprimento da estadía e das normas  
O estudante ten a obriga de permanecer na  institución ou entidade de destino  durante todo o 
tempo preciso para desenvolve r as actividades académicas ou as  prácticas recollidas no seu 
contrato. Durante todo este tempo estará obriga do a cumprir escrupulosamente coas normas do 
centro ou entidade de acollida. 
i. Do aproveitamento da estadía  
O estudante saínte con fins de estudos ten a obriga de aproveitar o programa de  estudos que 
cursa na universidade ou centro de educación superior estranxeiro. O  aproveitamento implica que 
o/a estudante supere un número de créditos igual ou  superior ao vinte por cento do total de 
créditos que cursa no centro de destino. 
Se a estadía do estudante con fins de est udos ten como finalidade a realización  dunha tese ou 
traballo de fin de titulación ou de doutoramento, e conforme ao  contrato de estudos o tempo 

9  
de traballo no centro de destino non dá lugar ao  recoñecemento de créditos, o aproveitamento 
deberá acreditarse coa presentación  dun informe de avaliación da pers oa encargada da tutela do 
estudante durante a estadía. 
O estudante saínte co fin de realizar prácticas acreditará o aproveitamento da súa  estadía cun 
informe de avaliación redactado por quen fose o seu titor na empresa  ou institución de acollida. 
j. Da certificación académica  
O estudante ten a obriga de lle comunicar o modo en que o centro de destino fará  chegar as 
certificacións académicas á UDC, tanto ao/á responsable de relacións  internacionais do seu 
centro como á ORI. No caso de que o centro de destino  entregue directamente aos estudantes 
as certificacións académicas, o propio  estudante será quen teña a obriga de entregar a certificación 
académica orixinal na ORI. 
k. Da avaliación da estadía 
O estudante ten a obriga de entregar o certificado de fin de estadía no prazo máximo dun mes tras 
finalizar a mesma.  Neste mesmo prazo deberá, no seu caso, emitir os informes relativos a estadía 
e cumprir coas demais obrigas establecidas na convocatoria para seren cumprimentadas no 
momento do seu regreso á UDC. 
2. Sancións aplicables á infracción das obrigas dos estudantes de mobilidade  
Salvo nos casos das cargas reguladas nas letras a), c) e no caso da obriga regulada na  letra i), o 
incumprimento de calquera destas obrigas por causas non xustificadas poderá  supor o reintegro das 
axudas concedidas e a perda do dereito ao recoñecemento  académico, así como a exclusión en 
futuros procesos de selección de calquera programa de mobilidade internacional promovido pola UDC. 
A presentación de documentación falsificada en substitución da expedida por calquera  das 
universidades, centros, entidades ou organism os que participan no intercambio é  constitutiva 
dunha falta moi grave segundo o artigo 5º do Regulamento de disciplina  académica, e poderá 
supor a imposición das sancións disciplinarias con base no seu  artigo 6º (que inclúen a 
inhabilitación temporal dos centros docentes e a perda dos dereitos de matrícula); así como, en 
caso de se apreciaren indicios de delito, a remisión do expediente ao Ministerio Fiscal. 
Cando o incumprimento sexa das cargas reguladas nas letras a) e c), a consecuencia será  a 
imposibilidade de acceder á pr aza de mobilidade, o mantemento do contrato inicial ou  a perda das 
vantaxes que se derivasen do trámite desatendido ou da documentación non  presentada. 
O incumprimento dos deberes relativos ao aproveitamento da estadía determinará a  obriga de 
devolver as cantidades percibidas en  c oncepto de bolsas e axudas para a  mobilidade. 
Todas as sancións a que se retire este artigo serán acordadas polo reitor por proposta da  comisión 
de relacións internacionais, logo de tramitar un expediente contraditorio. 
 
Capítulo II 
Do procedemento de selección de estudant es de intercambio e de prácticas da UDC  
 
Artigo 7. Requisitos xerais para o estudantado de intercambio e de prácticas  
1. Alén dos requisitos especificados en cada c onvocatoria de bolsas, axudas e prazas de 
mobilidade internacional, o estudantado de berá cumprir os seguintes requisitos: 
a. No momento de realización da estadía, o estudante debe estar matriculado en  estudos de 
grao nun curso superior a primeiro, nun mestrado ou nun programa de doutoramento, 
conducentes á obtención dun título oficial na UDC. 
b. No momento de presentar  a solicitude o estudante ten que estar matriculado, ou  cando 
menos ter sido admitido, na titulación na que pretenda facer a mobilidade. 
c. Contar cun nivel B 1 do Marco Común Eu ropea de Referencia para as Linguas 

10 
(MCERL) na lingua de instrución que se vaia  empregar da institución de destino.  A 
convocatoria de mobilidade en que pa rticipe o estudante poderá modular ou  eliminar esta 
esixencia en relación con aquelas linguas en que, pola súa  proximidade coas oficiais do Estado 
o por outros motivos xustificados, se estime  que o/a estudante poida acadar, sen necesidade de 
acreditar o antedito nivel, un  rendemento académico suficiente na entidade de destino. 
2. Con carácter xeral, cada estudante poderá reali zar en cada unha das titulacións que curse na UDC 
unha ou dúas estadías con fins de estudos no estra nxeiro que supoñan recoñ ecemento académico. No 
caso de ser dúas, ningunha delas poderá superar os 6 meses. Ademais, cada estudante poderá realizar 
en cada titulación unha estadía adicional con fins de  prácticas. As limitacións sinaladas non afectan á 
formación específica no estranxeiro incluída nos propios plans de estudos da UDC, nin a outros 
supostos ou programas especiais creados en virtude  de convenios ou acordos bilaterais ou 
multilaterais con outras institucións.  
Aos efectos da regra anterior, agás se dispoña o co ntrario na convocatoria de prazas de mobilidade en 
relación con algunha universidade ou centro de dest ino concreto, os suposto s de simultaneidade de 
estudos de dúas titulacións ao mesmo tempo, ofertadas pola UDC, computarán como una única 
titulación.  
O financiamento do número total de mobilidades que pode realizar un estudante durante a súa vida 
académica estará, en todo caso suxeita as limi tacións propias dos programas de mobilidade 
xestionados pola UDC. 
 
Artigo 8. Convocatorias de prazas de mobilidade e de prácticas  
1. Anualmente, dentro do primeiro mes do ano natural, a vicerreitoría competente na materia 
publicará a convocatoria das prazas de mob ilidade na súa páxina web, na páxina  web da ORI e 
comunicarállelo ás persoas responsables de relacións internacionais dos  centros. 
2. A convocatoria recollerá, cando menos, as condicións das prazas ofertadas, o  procedemento e 
os criterios de selección e as axudas económicas ofrecidas ás persoas  adxudicatarias. 
3. A convocatoria incluirá indefectiblement e o procedemento de reclamacións á resolución desta.  
4. As convocatorias das prazas de prácticas fa ranse de conformidade coas regras que  rexan cada 
un dos programas de mobilidade c on este fin que xestione a UDC.  Procurarase que as convocatorias 
que se publiquen faciliten aos estudantes o acceso a este tipo de estadías. 
Artigo 9. Selección de candidatos das prazas de mobilidade  
As prazas de mobilidade dispoñibles serán adxudicadas entre os estudantes admitidos ao  proceso de 
selección por reuniren os requisitos establecidos no artigo 7.º, de  conformidade con seguinte 
procedemento: 
a) O estudante manifestará no seu escrito de solicitude as súas preferencias entre os  destinos 
integrados na oferta de prazas de mobilidade do seu centro. Cada centro  publicará, antes do 
inicio do prazo de presentación de solicitudes, o número de destinos  que debe elixir, por orde de 
preferencia, cada candidato no seu escrito de solicitude. 
b) A adxudicación efectuarase asignando a cada estudante a primeira praza da súa preferencia 
que estea dispoñible entre as elixidas por el mesmo. O proceso de  adxudicación farase estudante a 
estudante, seguindo unha orde de prelación determinada  en función da puntuación obtida mediante a 
aplicación dos criterios seguintes: 
- Nota media do expediente académico calculada segundo o sistema vixente ao  tempo de 
publicación da convocatoria. 
- Discrecionalmente, o centro de pro cedencia do estudante poderá asignar en  concepto de 
'Outros méritos' ata un 5% da puntuación total que pode obter o  estudante. Entre estes 
méritos terase en conta necesariamente a competencia  lingüística do estudante que sexa 
superior á esixida con carácter xeral neste  regulamento e nas convocatorias de mobilidade. 

11 
- En caso de empate entre dous estudantes, adxudicarase a praza ao estudante que teña 
aprobados máis créditos da súa titulación. 
c) A administración de cada centro elaborará unha listaxe provisional coas prazas  asignadas a 
cada estudante que será aprobada pola comisión de relacións internacionais  da escola ou facultade e 
publicada no taboleiro de anuncios do centro e nas páxinas web da ORI e do centro. Cada estudante 
disporá dun prazo de cinco días para presentar  reclamacións a esta listaxe ante a devandita 
comisión. Atendidas as reclamacións, a  comisión de relacións internacionais da escola ou facultade 
publicará a listaxe definitiva de adxudicatarios das prazas de mobilidade no prazo máximo de dez días 
hábiles desde a publicación da listaxe provisional. 
d) A adxudicación definitiva de prazas estará c ondicionada pola aceptación do centro de  destino. 
 
Capítulo III 
Do procedemento para a solicitude e con cesión da modalidade de estudante de libre 
mobilidade 
Artigo 10. Requisitos xerais para o estudantado de libre mobilidade  
Os estudantes que desexen realizar una estadía inte rnacional fóra da oferta de prazas de intercambio 
deberán cumprir os seguintes requisitos: 
a) Os esixidos no art. 7 deste Regulamento para t odos os estudantes de intercambio. Respecto ao 
que se establece no art. 7.1.c), ao estudantado de  libre mobilidade se lle aplicarán os mesmos 
requisitos lingüísticos que os esixidos para os estudantes que participen na convocatoria de 
mobilidade internacional do ano no que se vai realizar a estadía. 
b) A estadía deberá realizarse nun centro distin to daqueles que forman parte da oferta  
ordinaria para mobilidade de estudantes no centro de procedencia do estudante. 
c) Os estudantes deben dispor dunha  carta de admisión na institución de destino para realizar 
os estudos que solicita ou do correspondente resgardo de matrícula. No caso de  non ter este 
resgardo, a carta de admisión deberá expresar que o estudante foi admitido  na universidade de 
destino a título persoal e á marxe de calquera relación existente ou  futura entre ela e a UDC. 
Ademais deste documento, o estudante deberá achegar unha  relación das materias que vai cursar 
na institución estranxeira co programa completo de  cada una delas para o ef ecto de que a persoa 
responsable de relacións internacionais do  centro poida valorar debidamente a solicitude. 
d) Contar cun documento de recoñecemento académico en que conste a conformidade  do/a 
responsable de relacións internacionais do centro en que curse os seus estudos na  UDC quen, á 
súa vez, deberá contar co consentimento da comisión competente para  aprobar as táboas de 
recoñecemento académico. 
Os centros poderán, se o estimaren oportuno , establecer notas informativas en  que  sinalen as 
condicións académicas de carácter obxectivo que estimen precisas para a  concesión das prazas de 
libre mobilidade. 
En todo caso, os estudantes de libre mobilidad e estarán suxeitos ás restricións en canto  ao número 
de estadías por titulación establecidas no apartado 2 do artigo 7. 
Artigo 11. Solicitude e resolución  
1. Os estudantes da UDC que prevexan a realizac ión dunha estadía temporal nunha universidade 
doutro país como estudantes de libre mobilidad e deberán presentar no Rexistro da UDC, ou en 
calquera dos previstos no artigo 38.4 da Lei 30/1992,  do 26 de novembro, unha solicitude dirixida á 
Vicerreitoría competente en modelo normalizado. A esta solicitude deberase acompañar: 
a) O documento no que conste a aceptación do estudante na institución de destino como estudante de 
libre mobilidade, as datas da súa estadía e as condicións ás que estea suxeita a aceptación. 
b) O certificado acreditativo do nivel de idiomas esixido ao estudante. 

12 
c) O contrato de estudos celebrado entre o estudante e o responsable de relacións internacionais do 
seu centro. 
A solicitude deberá presentarse, cando menos, cun mes de antelación á data de inicio da mobilidade. 
2. A vicerreitoría competente en materia de relacións internacionais da UDC ditará unha  
resolución no prazo máximo de quince días, contado desde a presentación da devandita  solicitude, 
con indicación expresa dos recursos que as persoas interesadas puideren interpor contra esta e o 
prazo de impugnación. 
Capítulo IV 
Ampliación da estadía  
Artigo 12. Ampliación da estadía 
1. Os estudantes poderán solicitar unha autori zación de ampliación de estadía durante o  período 
lectivo do mesmo curso académico, cumprindo, no seu caso, coas condicións  que estipule a 
convocatoria. Cando se trate de estuda ntes de intercambio que reciban  financiamento a 
autorización indicará de forma expresa se concede ou non axuda  económica. 
2. A ampliación da estadía só se considerará por causas académicas debidamente xustificadas. 
3. A solicitude de ampliación xunto coa proposta de  modificación de contrato de estudos que poida 
implicar, presentaranse no centro correspondente e dirixiranse ao responsable de relacións 
internacionais do centro. O responsable autorizará, no seu caso, ao mesmo tempo, a ampliación da 
estadía e a modificación do contrato de estudos, de ser esta última necesaria. 
4. A ampliación de estadía está condicionada, en todo caso, á aceptación do centro de  destino. 
5. As solicitudes de ampliación de estadía, salvo que  a súa causa determinante tiver a súa orixe nun 
momento posterior, deberán facer se con anterioridade dun mes á  finalización do período de 
intercambio previsto. Nos casos en que a causa se  manifestase durante o último mes da estadía, a 
solicitude de ampliación deberá facerse  nos quince días seguintes á súa aparición. 
6. Unha vez recibida a resolución favorable  do/a responsable de relacións internacionais  do centro, a 
ORI confirmará, no seu caso, de forma expresa se concede ou non a axuda  económica, segundo a 
dispoñibilidade orzamentaria. 
Capítulo V 
Do recoñecemento académico  
Artigo 13. Procedemento para tramitar a táboa de recoñecemento académico  
1. En todos os casos en que un convenio inclúa intercambio de estudantes, cada  facultade ou 
escola afectada polo convenio deberá el aborar unha táboa de equivalencias que vele pola viabilidade 
académica da mobilidade. A táboa fixará con carácter  imperativo os criterios que se seguirán para o 
recoñecemento da actividade académica  desenvolvida en destino por cada estudante de intercambio 
no ámbito do convenio de  referencia. 
2. A comisión competente poderá fixar criterios xerais aplicables ao recoñecemento  académico 
que sexan comúns a varias táboas. Estes criterios xerais incorporaranse como condicións xerais básicas 
a cada unha das táboas concretas ás que afecten. 
3. Nos graos, a proposta de táboa de eq uivalencias deberá ser elaborada polo/a  responsable de 
relacións internacionais do centro. Nos mestrados, a proposta será  elaborada polo coordinador do 
mestrado universitario. No caso de estudos de terceiro  ciclo esta tarefa correrá a cargo do/a 
responsable de relacións internacionais do centro, e deberá presentarse ao órgano competente para a 
súa aprobación xunto co visto e prace  do coordinador do programa de doutoramento. 
4. En todos os casos, as táboas de equivale ncias deberán ser aprobadas pola xunta de  centro ou 
polas súas comisións delegadas competentes en ma teria de organización e planificación académica 
nas titulacións implicadas. 

13 
5. Unha vez aprobada a táboa de equivalenci as, publicarase na páxina web da escola ou  facultade 
competente. Do mesmo xeito e no mesmo lugar publicaranse, cada vez que se  produzan, as distintas 
modificacións ou actualizacións das táboas. A vicerreitoría  competente en materia de relacións 
internacionais manterá un espazo común na súa  páxina web con ligazóns aos repositorios de táboas 
de cada un dos centros. 
Artigo 14. Das materias obxecto de recoñecemento  
1. Nas táboas de equivalencias poderase incluír o recoñecemento académico de todas as disciplinas, 
materias e módulos, así como dos trab allos fin de grao, traballos fin de  mestrado, das prácticas 
curriculares e dos estudos que compoñen a fase de formación do  doutoramento, dentro dos plans de 
estudos da UDC, sen excepción e con independencia da súa natureza. 
2. Cando en relación cunha mobilidade non exis ta táboa de equivalencias, ben por  atoparse 
esta en tramitación, ben por tratarse dunha petición de libre mobilidade, os  criterios de 
recoñecemento faranse constar directam ente no contrato de estudos, co fin  de velar pola viabilidade 
académica da mobilidade e de conformidade, no seu caso, cos criterios sentados polo centro. 
3. A correspondencia que se especificará nas tá boas de equivalencia e nos contratos de  estudos 
poderá ser fixada por curso completo, semestre completo, módulos, materias ou disciplinas. 
4. Para os efectos de recoñecemento o criterio decisivo será a adquisición polo  estudante, como 
consecuencia da súa actividade académica no estranxeiro, dunhas  competencias análogas ás que 
adquiriría na UDC de permanecer nela durante a súa  estadía. Non será preciso para o 
recoñecemento un determina do nivel de equivalencia  dos contidos. Tampouco esixirase a identidade 
de carga lectiva, pero deberá procurarse  que o estudante, en conxunto e dentro das posibilidades 
que existan en relación con  cada estadía, teña que realizar un esforzo equiparable ao que se lle tería 
esixido na UDC  para adquirir as competencias análogas, de  permanecer nela en vez de facer a 
mobilidade. 
5. No caso dos estudantes de prácticas, o recoñecemento será decidido directamente  polo/a 
responsable de relacións internacionais  do centro, que proporcionará a estes  estudantes o máximo 
recoñecemento posible, ben in cluíndoo, de ser posible, no  expediente académico do estudante, ben 
como mínimo no suplemento europeo ao título.  No caso dos mestrados ou dos doutoramentos, o/a 
responsable de relacións  internacionais consultará co seu coor dinador a idoneidade das prácticas 
para o seu  recoñecemento. 
Artigo 15. Contrato de estudos e contrato de prácticas  
1. O estudantado da UDC deberá formalizar c on carácter previo á estadía, e tras a oportuna 
orientación académica por parte do/a responsable de relacións internacionais  do centro ou, no seu 
caso, do titor académico de intercambio, un contrato de estudos ou un contrato de prácticas no modelo 
normalizado e debidamente cuberto en todos os seus campos. Este contrato terá carácter vinculante e 
será asinado pola persoa interesada e polo/a respon sable de relacións internacionais do centro. No 
caso dos mestrados e dos  programas de doutoramento, o responsable  deberá contar coa anuencia do 
coordinador académico da titulación. 
2. O contrato de estudos ou de prácticas fixará a actividade que se comp romete a realizar o 
estudante no centro ou entidade de destino. Así mesmo, o contrato  determinará as condicións 
polas que se rexerá o recoñecemento académico  da súa  actividade. Tales condicións serán as 
sinaladas na táboa de equivalencias aplicable,  cando exista unha en vigor. 
3. No contrato, ademais das actividades e os  créditos que se van realizar no centro de  destino e 
que se poden recoñecer á volta, deberán incluírse todas as condicións especiais a que estiver suxeito o 
recoñecemento. As condicións  especiais do recoñecemento non  poderán, en ningún caso, supoñer 
desigualdade ou discriminación entre os estudantes  que realizan estadías de mobilidade e os que 
permanecen na UDC. 
4. As materias incluídas no contrato de  estudos, destinadas a ser obxecto de  recoñecemento só 
poderán ser avaliadas na universidade de destino durante o ano  académico en que se realice a 
estadía no estranxeiro. 
5. O estudante poderá realizar na instituc ión ou entidade de destino actividades ou  cursar 

14 
créditos sen recoñecemento académico. No contrato de estudos deberán incluírse  estas actividades 
coa indicación de que carecen de recoñecemento  académico, cos  efectos previstos no artigo 17 
número 3. 
6. Unha vez asinado o contrato de estudos, o estuda nte achegará unha copia á ORI antes da data 
límite de aceptación que marca o centro de destino;  así mesmo o solicitante deberá entregar outra 
copia na administración do seu centro. A ORI porá a disposición de todas as persoas interesadas as 
anteditas datas só a título inform ativo e sempre que dispoña desta información. Será responsabilidade 
do/a estudante confirmar en cada caso a data límite de formalidade de solicitude coa institución de 
destino. Unha vez asinado o cont rato polo coordinador institucional do programa de intercambio, a 
ORI achegará unha copia ao estudante para que  est e poida levalo ao centr o para os efectos de 
formalizar a súa matrícula na UDC. 
7. O número de créditos que se faga constar como susceptible de validación non pode  ser maior 
que o número máximo de créditos dos que se poida matricular o estudante na  UDC, durante o mesmo 
período, de acordo coa normativa de ordenación académica. Se  a normativa académica non 
establecese un número máximo de créditos por semestre,  entenderase que este é a metade do número 
máximo de créditos por curso. 
8. Para seren obxecto de recoñecemento académico os cursos de idiomas terán que constar no 
contrato de estudos. Estes cursos serán, de ser  posible, obxecto de recoñecemento académico nos 
termos establecidos no c ontrato de estudos coma calquera out ra materia. Cando no contrato de 
estudos figure que os cursos de idiomas que vai realizar o estudante carec en de recoñecemento 
académico, o estudante poderá obter por eles o prev isto na normativa da UDC sobre recoñecemento 
por actividades nos graos. Neste caso, para que teña  lugar o recoñecemento, o estudante deberá seguir 
o procedemento establecido na antedita normativa. 
Artigo 16. Modificación do contrato de estudos  
1. O contrato de estudos poderá ser modificado por  petición do estudante, tras a autorización 
do/a responsable de relacións intern acionais do centro, por non coincidir  coa oferta académica 
inicialmente prevista ou por inadecuación na elección inicial nos  prazos seguintes: 
- Un mes desde o inicio oficial do curso académico no centro de destino de se  tratar de 
materias anuais ou de primeiro seme stre na universidade de destino 
- No primeiro mes desde o comezo do se gundo semestre de se tratar de materias  anuais ou 
do segundo semestre na universidade de destino. 
- Os devanditos prazos poderanse prorrogar, logo de solicitalo, por circunstancias 
excepcionais. 
2. O estudante dirixirá a solicitude de modificaci ón directamente ao responsable de relacións 
internacionais do centro. 
3. No caso de que considere procedente autorizar  os cambios, o responsable de relacións 
internacionais do centro remitiralle o documento co  contrato modificado á administración do centro 
para que, no seu caso, esta faga a xestión de cambio de matrícula. Unha vez comprobada a viabilidade 
do cambio de matrícula e efectuado o mesmo, a administración do centro remitirá a ORI o documento 
de modificación do contrato con todas as materias que o/a estudante cursará de modo definitivo no 
centro de destino e as súas equivalencias na UDC. A ORI informará ao estudante e a institución de 
destino que a modificación se ten producido. 
Artigo 17. Aplicación do recoñecemento académico  
1. O recoñecemento académico respectará todas as cualificacións obtidas na institución de 
destino, consignando a nota equivalente no sistema de cualificacións da UDC no  expediente do 
estudante. A UDC poderá publicar por resolución da vicerreitoría competente en materia de  
relacións internacionais as táboas e os criterios de  equivalencia nas cualificacións, con carácter 
orientador ou obrigatorio. 
2. No caso de que unha materia dun plan de estudos da UDC corresponda a varias  materias do 
plan de estudos do centro de destino, a cualificación da materia da UDC  será o resultado da 

15 
suma dos créditos obtidos polo alumno multiplicados cada un deles  polo valor das cualificacións 
que correspondan e dividida entre o número de créditos  totais obtidos polo alumno. 
3. A superación de créditos, materias ou a realización satisfactoria doutras actividades  
académicas, créditos ou prácticas que consten no contrato como actividades sen  recoñecemento 
académico non lle concederá ao/á es tudante ningún dereito para os  efectos de recoñecemento 
académico no curso académico de que se trate nin noutros posteriores. A falta de recoñecemento 
manterase aínda que nalgún momento se  modifique a táboa de equi valencias para incluír o 
recoñecemento  académico dalgunha  desas actividades. As devanditas materias poderán constar 
no suplemento europea ao título, sempre que así o permita a normativa vixente. 
Artigo 18. Procedemento de aplicación do recoñecemento académico  
1. Unha vez realizada a estadía, no caso de  que a universidade de destino non envíe  
directamente á ORI as certificacións académicas, o estudante será o encargado de  achegar 
directamente á ORI o certificado académico oficial en que consten todas as  materias cursadas e 
as cualificacións obtidas. De non facelo, o estudant e poderá perder o dereito ao recoñecemento 
académico das súas cualificacións. 
2. Tras o pertinente rexistro da recepción do documento, a ORI entregará o certificado  orixinal de 
cualificacións ao/á responsable de relacións internacionais do centro quen  cubrirá o impreso 
normalizado de recoñecemento de créditos coas cualificacións  equivalentes e presentarao na 
Administración do centro xunto co certificado orixinal de cualificacións. 
3. Logo de recibir a documentación na administración do centro, os créditos recoñecidos  coas 
cualificacións correspondentes incorpor aranse ao expediente académico do  estudante. 
4. O procedemento para a reclamación das equivalencias das cualificacións farase ante  o/a 
responsable de relacións internacionais do centr o e, de non se lograr o acordo, a reclamación 
remitiráselle á comisión académica do centro. 
 
TÍTULO III 
DOS ESTUDANTES ACOLLIDOS NA UDC  
Capítulo I 
Modalidades, dereitos e obrigas  
Artigo 19. Modalidades de estudantes acollidos na UDC  
Para os efectos da UDC, os estudantes acollidos encontraranse nalgunha destas  situacións: 
a. Son estudantes de intercambio aqueles que realicen unha estadía académica temporal  na UDC 
para faceren estudos relacionados coa titulación que cursen na universidade  de orixe e sexan 
adxudicatarios/as dunha praza de mobilidade concedida no marco  dos programas, acordos ou 
convenios de intercambio s ubscritos pola universidade de  orixe coa UDC. Chamaranse estudantes de 
intercambio na UDC. 
b. Son estudantes visitantes aqueles que realicen unha estadía académica temporal na  UDC e 
non sexan adxudicatarios/as dunha praza de intercambio concedida pola súa  universidade de orixe no 
marco de programas, acordos ou convenios subscritos coa  UDC. 
c. Son estudantes de prácticas aqueles que realicen  unha estadía temporal nalgún dos servizos, 
centros, departamentos ou organismos da UDC coa finalidade de  desenvolveren un período de 
prácticas profesionais no seu seo, durante o tempo en  que cursan unha titulación na súa institución de 
orixe. 
Artigo 20. Dereitos e obrigas dos estudantes acollidos  
Fronte á UDC, os estudantes acollidos terán, con car ácter xeral, os mesmos  dereitos e obrigas que 
os demais estudantes da UDC, incluída a cobert ura dos seguros que a universidade proporciona a 
todos os seus estudantes. 

16 
Artigo 21. Competencia lingüística  
1. Con carácter xeral, para cursar satisfa ctoriamente estudos na UDC recoméndase un  nivel Bl do 
MCERL en lingua castelá ou galega. 
2. O devandito nivel será obrigatorio para realizar unha estadía como estudante de  prácticas en 
todos aqueles servizos, departamentos, centros ou organismos da UDC nos que o estudante desenvolva 
unha actividade de cara ao público. 
3. As normas especiais reguladoras dalgún pr ograma ou acción da UDC que inclúa a  
participación de estudantes de acollida, pode rán esixir a acreditación dun determinado  nivel do 
dominio do idioma de impartición, de  considerarse preciso para o seu bo  funcionamento. 
 
Capítulo II 
Da admisión dos estudantes de intercambio  
Artigo 22. Requisitos  
Poderán realizar estadías académicas temporais na UDC para completar os seus estudos os/as 
estudantes procedentes de institucións doutros países que conten cun convenio coa  UDC e que fosen 
designados para os efectos pola súa universidade ou institución de  orixe. 
Artigo 23. Procedemento  
1. No prazo e na forma establecidos no programa  ou convenio internacional  correspondente, 
as universidades de procedencia dos/das estudantes deberanlle remitir á Oficina de Relacións 
Internacionais da UDC as relacións de estudantes que fosen  seleccionados para participaren no 
programa de mobilidade que corresponda. 
2. A ORI será o organismo encargado de tramitar o procedemento de aceptación dos/das  estudantes, 
de conformidade coas regras establecidas en cada programa. 
 
Capítulo III 
Da admisión dos estudantes visitantes 
Artigo 24. Requisitos 
Poderán realizar estadías académicas temporais na UDC, para cursar parte dos seus  estudos ou 
realizar actividades de investigación pr edoutoral, como estudantes visitantes,  aqueles estudantes 
universitarios procedentes de institucións doutros países que vaian  realizar unha estadía con fins 
de estudos, á marxe dos convenios internacionais de  intercambio de estudantes subscritos pola 
UDC. 
Artigo 25. Procedemento para a admisión de visitantes sen convenio ou programa específico  
1. Os estudantes procedentes doutras universi dades que desexen realizar unha estadía  temporal na 
UDC como estudantes visitantes, e que non o fagan no marco dun convenio ou programa internacional 
do que sexa parte a UDC, deberán solicitar a súa admisión  mediante unha instancia normalizada 
debidamente cuberta. 
2. A solicitude acompañarase da seguinte documentación: 
a. Copia do seu expediente académico ou da titulación universitaria de que dispoña. 
b. No caso dos estudantes visitantes de grao e mestrado, unha relación das materias  cursadas 
na universidade de procedencia coa indicación das cualificacións  correspondentes, e unha 
proposta co plan de estudos que se pretende cu rsar na UDC. Con carácter xeral, a estes 
estudantes seranlles aplicables os mesmos  límites, en termos de créditos ECTS por estadía 
semestral/anual, que se impoñen  aos estudantes ordinarios de continuación a tempo completo 
nas normas de ordenación académica da UDC. Se a normativa académica non establece un 

17 
límite máximo para as estadías semestrais, entenderase que ese límite é a metade do  máximo 
establecido por curso. 
c. No caso dos estudantes visitantes de doutoramento, a acreditación de atoparse  realizando 
estudos de doutoramento na universidade de orixe, e un escrito en que  un profesor da UDC 
con dedicación a tempo completo se comprometa a dirixir as  tarefas de investigación de 
doutoramento do estudante durante a súa estadía. 
d. Copia do pasaporte do estudante, ou da súa carta nacional  de identidade no caso  dos 
cidadáns da UE e do EEE. 
3. Unha vez presentada a solic itude, os estudantes visitantes serán admitidos pola ORI tras 
comprobar da idoneidade do candidato e a existenc ia de prazas dispoñibles nas titulacións afectadas 
polo plan de estudos proposto. 
4. O estudantado visitante deberá abonar as tari fas aprobadas ao efecto,  agás que se estableza o 
contrario na resolución mencionada no número anterior. 
Artigo 26. Procedemento para a admisión de visitantes no marco de convenios ou  
programas en que participe a UDC  
1. No prazo e na forma establecidos no programa ou convenio internacional  correspondente, a 
universidade ou entidade competente para a selección dos estudantes  deberalle remitir á Oficina 
de Relacións Internacionais da UDC as relacións de persoas  candidatas elixidas para participaren 
no programa de mobilidade que corresponda. 
2. A aceptación dos/das estudantes farase de conformidade coas regras establecidas en  cada 
programa ou convenio. 
Capítulo IV  
Da admisión dos estudantes de prácticas 
Artigo 27. Requisitos 
Os/as estudantes procedentes de instituci óns doutros países que sexan aceptados como  tales por 
un servizo, centro, departamento ou organismo da UDC, e asinen o  correspondente contrato de 
prácticas, poderán realizar estadías académicas temporais na  UDC coa finalidade de desenvolveren 
un período de prácticas. 
Artigo 28. Procedemento  
1. O/a estudante deberá remitir unha solicitude  á ORI, ou ben directamente ao centro,  servizo, 
departamento ou organismo da UDC en que desexe facer as prácticas, coa  seguinte 
documentación: 
a) Copia do seu expediente académico 
b) Currículum vitae  
c) Certificación do nivel de coñecement o do idioma español e/ou galego 
d) Copia do pasaporte do estudante, ou da súa carta nacional de identidade no caso  dos 
cidadáns da UE e do EEE 
e) Proposta do plan de traballo que pretende desenvolver na UDC 
2. No caso de que a solicitude se presen te na ORI, esta enviaralla xunto coa  documentación 
que a acompañe, ao centro, servizo, departamentos ou organismo a que  se refira o plan de traballo 
do estudante. 
3. Se o centro, servizo, departamento ou organismo da  UDC admite o/a estudante,  
comunicarallo á ORI, xunto co plan de traballo que se vai desenvolver  durante  o  período de 
prácticas que se aprobara. Con estes datos redactarase o contrato de prácticas  que se asinará polo/a 
responsable do centro, servizo, departamento ou organismo da  UDC en que se vaian desenvolver 

18 
as prácticas, polo estudante e pola unive rsidade de orixe do/a estudante. 
Capítulo V 
Réxime das estadías dos est udantes acollidos na UDC 
Artigo 29. Condicións académicas  
1. Con carácter xeral, o estudantado acollido pode rá cursar na UDC créditos correspondentes 
a todas as materias que se ofrecen nas ensinanzas oficiais de grao e  mestrado, incluídos os 
prácticum das titulacións, os traballos de fin de grao ou de fin de  mestrado, así como realizar 
estudos de doutoramento. 
2. Non obstante, os centros poderán solicitar, en casos xustificados por razóns docentes  e de 
forma motivada, unha autorización para limitar a admisión en determinadas  materias ou cursos. A 
solicitude terá que se presentar no momento en que se estableza a  proposta de estrutura de grupos 
no Plan de organización docente do curso co rrespondente. A solicitude será resolta pola 
Vicerreitoría competente en materia de relacións  internacionais en coordinación coa vicerreitoría 
competente en materia de ordenación académica. Caso de autorizarse un límite de prazas, os 
centros, departamentos e mestrados propoñerá n os criterios para a adxudicación das prazas 
ofertadas, que serán autorizados pola vicerre itoría competente en materia de ordenación  académica 
e deberán facerse públicos para todas as persoas interesadas coa antelación  suficiente. 
3. En ningún caso os centros poderán negarse a admitir nunha titulación un número de  
estudantes menor ao total de prazas de in tercambio que a UDC se comprometera a  admitir para 
ese mesmo centro, de conformidade co s convenios internacionais vixentes,  subscritos a instancia 
ou co consentimento dos representantes do centro. 
4. O centro correspondente arbitrará as medidas necesarias para asegurar a orientación, a  
supervisión e o seguimento do estudantado acollido a eles adscritos. 
Artigo 30. Matrícula  
1. Con carácter xeral, os estudantes de acollid a estarán suxeitos aos mesmos límites, en  termos 
de créditos ECTS por estadía semestral/anual, que lles sexan de aplicación aos  estudantes 
ordinarios de continuación, a tempo completo, nas normas de ordenación  académica da UDC. Se a 
normativa académica non establece un límite máximo para as  estadías semestrais, entenderase 
que ese límite é a metade do máximo establecido por  curso. 
2. Para os efectos administrativos, o estudant ado de intercambio con fins de estudo e os  
estudantes visitantes de grao ou mestrado adscribiranse a unha titulación de grao ou  mestrado da 
UDC. A adscrición determinarase segundo a rama de  estudos relacionada coas ensinanzas que se 
especifique no programa de m obilidade internacional acordado  coa universidade de orixe ou no 
documento de aceptación do estudante visitante. 
3. Os estudantes acollidos co fin de realizaren prácticas quedarán adscritos  funcionalmente ao 
servizo, instituto, centro, departamento ou grupo de investigación da UDC onde vaian desenvolver a 
súa actividade. Estes estudantes estarán suxeito s á titorización dunha persoa idónea, que será 
designada, no caso dos estudantes de  prácticas, polo/a responsable do servizo, instituto, centro, 
departamento, ou grupo de  investigación. 
4. Os estudantes visitantes de doutoramen to quedarán adscritos funcionalmente ao  
departamento ou grupo de investigación da  UDC en que vaian desenvolver a súa  actividade, e 
estarán suxeitos á titorización do profesor que subscriba o compromiso a que se refire o artigo 25.2.c ) 
deste regulamento 
Artigo 31. Certificados académicos  
1. Ao finalizar a estadía do estudante de intercambio con fins de estudo e a do estudante visitante de 
grao ou mestrado, e unha vez dispoñibles e validadas as cualificacións  correspondentes, a ORI 
expedirá o certificado oficial en castelán/galego e inglés que  incluirá, ademais dos datos persoais 
do estudante, o marco e nome do programa de  mobilidade en que cursou os estudos, as materias 

19 
inscritas e as cualificacións obtidas de conformidade co sistema vixente na UDC. 
2. A ORI entregaralle o certificado académico ao estudante no prazo máximo dun mes a partir da fin 
do prazo de entrega das actas e das cualificacións correspondentes. No caso  de que o estudante xa 
regresase ao seu país de procedencia no momento en que estea  dispoñible o certificado académico, 
este remitirase directamente á universidade de  destino. Procederase do mesmo xeito cando a propia 
universidade de orixe solicite que  se lle envíe a ela directamente o certificado académico. 
3. Os estudantes visitantes de doutoramento, unha vez presentado o informe de final de  estadía por 
parte  da persoa responsable da súa titorización, obterán un certificado  académico oficial da UDC 
que incluirá, polo menos, brevemente a descrición da súa  actividade e a valoración do titor 
responsable. 
4. Os estudantes con fins de prácticas, unha vez que remate a súa actividade no servizo,  instituto, 
centro, departamento, ou grupo de investigación a que fosen adscritos, terán  dereito a obter do seu 
responsable un informe completo de carácter oficial en que se  describirá a actividade realizada e a 
valoración que mereceu o desempeño do estudante. 
DISPOSICIÓN ADICIONAL  
Facúltase á vicerreitoría competente en materi a de relacións internacionais para ditar as  instrucións 
necesarias de interpretación do presente regulamento, así como para  proceder ao seu 
desenvolvemento mediante as disposicións, resolucións e instrucións  que foren necesarias para a súa 
adecuada implementación. 
DISPOSICIÓN TRANSITORIA PRIMEIRA  
Ata a completa implantación dos títulos de grao e mestrado adaptados ao espazo  europeo de 
educación superior, todas as referencias contidas no presente regulamento  ou nos contratos de 
estudos e prácticas a sistemas de créditos anteriores ao ECTS,  faranse equivaler ao sistema do 
ECTS considerando que 60 créditos ECTS se  corresponden coa carga habitual nun curso académico 
da ordenación académica anterior. Do mesmo xeito , todas as referencias aos graos entenderase que 
tamén abranguen as titulacións non adaptadas ao EEES. 
DISPOSICIÓN TRANSITORIA SEGUNDA  
Só o estudantado saínte que se atope cursando unha titulación non adaptada ao EEES, e que non 
superase en xuño, na universidade de destino o total das materias obxecto de  validación, poderá 
examinarse na UDC na convocatoria extraordinaria de setembro.  Neste caso, o/a estudante 
deberá presentar unha solicitude na ORI e xustificar con  certificación oficial os seus suspensos e 
non presentados. Ademais deberá notificar por  escrito a súa vontade á administración do seu centro 
na UDC co fin de ser incluído nas  actas correspondentes.  
Se o estudante non realizou ambos os trám ites antes do 20 de agosto, perderá o seu  dereito a 
examinarse na convocatoria de setembr o, aínda que a imposibilidade de facelo  teña a súa orixe en 
causas alleas ao seu comportamento. 
DISPOSICIÓN TRANSITORIA TERCEIRA  
As disposicións do presente regulamento non se aplicarán á mobilidade de estudantes  das 
convocatorias correspondentes ao curso 2012/13. 
DISPOSICIÓN TRANSITORIA CUARTA  
Naqueles centros en que o actual coordinador  de relacións internacionais non sexa un  membro do 
equipo de dirección do centro, a dispos ición contida no primeiro parágrafo  do artigo 2º, número 4, 
primeiro parágrafo do presente regulamento en relación coa  figura do responsable de relacións 
internacionais do centro, non se aplicará ata a cons titución dun novo equipo de dirección no centro, 
como consecuencia de teren lugar as seguintes eleccións a directores de centros. 
DISPOSICIÓN FINAL  
Este regulamento entrará en vigor ao día seguinte da súa aprobación polo Consello de  Goberno da 
UDC. 