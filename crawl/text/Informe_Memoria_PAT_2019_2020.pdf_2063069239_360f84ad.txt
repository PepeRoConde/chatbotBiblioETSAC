                                                                                                     
COORDINADOR/A DO PAT NA UDC 
INFORME/MEMORIA DO PROXECTO DO PLANO DE ACCIÓN TITORIAL (PAT) Centro: Facultade de Filoloxía Curso académico: 2019/2020 Coordinador/a do PAT: Xoán López Viñas Número de titores/as implicados/as: 47 docentes Ratio de alumno/a_titor/a: 3 (cada curso académico; unha media de 10-12 ao longo de 4 cursos académicos)  
Valoración global da experiencia: Igual que en anos anteriores, o PAT na Facultade de Filoloxía está moi asentado entre o profesorado e o alumnado e funcionou correctamente. Na reunión virtual que se realizou entre o coordinador PAT e a decana da Facultade de Filoloxía co profesorado titor, este coincide en que o alumnado titorizado de grao non acostuma asistir moito ás tres reunións anuais programadas, salvo o alumando entrante que si asiste o día das Xornadas de acollida cando se presenta o PAT; ao longo da súa vida académica, o alumnado de grao tende a usar pouco este servizo, mais hai un sector importante do estudantado que si o emprega para demandas relacionadas coa traxectoria académica e por problemas con determinadas materias. Porén, os/as titores/as tamén coinciden en sinalar que o PAT funciona moi ben e o contacto entre titor/a e estudante é moito máis fluído e constante.  
Por outra parte, se ben non houbo ningunha disfunción salientable, cómpre indicar que por mor da COVID-19, o formato presencial das reunións foi substituído por videoconferencias en Teams e mesmo conversas telefónicas. Así mesmo, algún docente tamén se queixou da falta de directrices que coordinasen e orientasen o profesorado sobre a mellor maneira de proceder nesas semanas de confinamento tan complexas a nivel da UDC, e nesta liña tamén se indica que non se tirou todo o partido posible ao PAT como ferramenta ideal para encarar as dificultades derivadas da pandemia. 
Canto ao programa de mentorización, que foi implantado no curso pasado, participaron este ano 9 alumnos/as mentores dos últimos anos dos graos e da simultaneidade, os mesmos que o ano anterior ao seren alumnado da simultaneidade que cursaba o 5.º ano. A este respecto, após as candidaturas presentadas, realizouse unha reunión co alumnado mentor no inicio do curso para lles darmos as indicacións precisas e tamén se realizou outra reunión a final de curso con este alumnado para valorar a súa experiencia. Os/as mentores valoran moi positivamente a experiencia e recomendaríanllo a outros compañeiros; pensan que pode axudar ao alumnado desde outra óptica. Así mesmo, tamén tiveron os mesmos problemas que os titores PAT no relativo a que non asiste todo o alumnado asignado, mais vemos que o PAT se torna nunha ferramenta que teñen á disposición para cando o desexen usar, pois hai anos que non o usan e outros en que si. 
Grao de consecución dos obxectivos: Todos os obxectivos formulados no PAT da Facultade de Filoloxía do curso 2019/2020 foron conseguidos, de modo que a valoración é sumamente positiva. Neste sentido, a orientación e guía ao estudantado na súa traxectoria foi integral e realizouse nunha gran parte das reunións entre titores/as e titorizados/as, nomeadamente entre o alumnado de primeiro e o dos dous últimos cursos. Neste sentido, desde a implantación do PAT na Facultade leva fomentándose a cultura da titorización entre o alumnado, ao ser presentado nas Xornadas de acollida e ao ter todo o alumnado que se matricula no noso centro un titor/a ao longo da súa traxectoria académica. Alén disto, a adhesión á cultura PAT entre o profesorado do centro continúa en aumento. Así, o número de titores segue a se siturar por encima dos 40, tal e como se propuxo no Plan Estratéxico da Facultade de Filoloxía no horizonte 2020. En concreto neste curso 
Código Seguro De Verificación UEotbdHyjCu+vCNbYfF6Vg==Estado Data e hora
Asinado Por María Jesús Lorenzo Modia Asinado 29/07/2020 17:51:20
Xoán Luís López Viñas Asinado 29/07/2020 10:54:30
Observacións Páxina 1/2
Url De Verificación https://sede.udc.gal/services/validation/UEotbdHyjCu+vCNbYfF6Vg==


                                                                                                     
COORDINADOR/A DO PAT NA UDC 
2019/2020 contamos (tal e como estaba contemplado no proxecto PAT) con 46 titores, coa adhesión de 3 novas titoras previstas (Rosario Mascato Rey, Ariana García González e Natalia Rojo Mejuto) e cunha nova incorporación en outubro, antes de finalizar a asignación do PAT dos mestrados, ao se adherir ao PAT o INTALENT Jorge Ledo. Ademais, cómpre lembrar que se incorporaron ao PAT neste curso as profesoras Esperanza Morales e Carolina Núñez por desfrutaren dunha licenza no curso anterior, mentres que neste curso a desfrutou a profesora Isabel Moskowich, a cal -tras ser consultada sobre a súa preferencia no que atinxe ao alumnado titorizado de cursos anteriores-, decide continuar a titorizar virtualmente o alumnado atribuído en cursos pretéritos sen recibir ningún novo. 
Demandas do alumnado e resolución destas demandas (indicar o número aproximado de alumnado que se atendeu no PAT): Absolutamente todo alumnado da Facultade de Filoloxía foi atendido no Plan de Acción Titorial, dado que no noso centro todos os alumnos teñen asignado un/unha titor/a PAT desde o inicio da súa vida académica na Facultade de Filoloxía. Porén, cómpre indicar que non todo o alumnado da facultade participar nas reunións co/coa titor/a PAT, quer organizadas por este/a quer a petición propia. En calquera caso, a excepcionalidade deste curso académico 2019/2020 viuse reflectida nun incremento exponencial das reunións co alumnado titorizado. Nestas reunións, o alumnado demandou principalmente consello sobre o itinerario académico, sobre a selección dalgunha materia en cursos avanzados, sobre as posibles saídas laborais, sobre problemas administrativos con validación de materias, sobre a mobilidade e, no caso do alumnado de primeiro, sobre a estrutura organizativa da universidade e o funcionamento da facultade. Todas estas demandas foron resoltas ben por parte do profesorado titor cando for posible e no resto de casos o/a titor/a derivou a consulta aos responsables dese servizo, como por exemplo no caso de cuestións administrativas. 
Proposta de mellora do PAT: Como propostas de mellora do PAT, para o próximo curso 2020/2021, propoñémonos aumentar o número de alumnado mentor e conseguir unha maior implicación do alumnado dos últimos cursos, xunto cun maior fomento da cultura da mentoría PAT entre este estudantado. Alén disto, e en previsión da posibilidade dun posible confinamento por novos abrochos do COVID-19, empregar o PAT como ferramenta para canalizar unha avaliación máis sistematizada dos problemas e necesidades do alumnado para o acompañamento da docencia non presencial, pois o PAT permite unha comunicación máis próxima e persoal entre profesorado titor e alumnado titorizado  
Lugar e data:  A Coruña, 29 de xullo de 2020O/a coordinador/a do PAT no centro  (sinatura) Visto e prace do/a decano/a ou director/a do centro (sinatura) 
Código Seguro De Verificación UEotbdHyjCu+vCNbYfF6Vg==Estado Data e hora
Asinado Por María Jesús Lorenzo Modia Asinado 29/07/2020 17:51:20
Xoán Luís López Viñas Asinado 29/07/2020 10:54:30
Observacións Páxina 2/2
Url De Verificación https://sede.udc.gal/services/validation/UEotbdHyjCu+vCNbYfF6Vg==
