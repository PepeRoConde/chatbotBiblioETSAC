 
Aclaracións sobre os conflitos de interese dos membros das comisións de selección 
de persoal docente e investigador 
Os membros da comisións deberán absterse cando concorra algunha das causas de 
abstención recoñecidas no artigo 23.2 da Lei 40/2015, de 1 de outubro: 
a) Ter interese persoal no asunto de que se trate ou noutro cuxa resoución puidese influír 
na daquel; ser administrador de sociedade ou entidade interesada, ou ter cuestión 
litixiosa pendente con algún interesado 
b) Ter un vínculo matrimonial ou situación de feito asimilabel e o parentesco de 
consanguinidade dentro do cuarto grao ou de afinidade dentro do segundo, con 
calquera dos interesados, cos administradores de entidades ou sociedades interesadas 
e tamén cos asesores, representantes legais ou mandatarios que interveñan no 
procedemento, así como compartir despacho profesional ou estar asociado con estes 
para o asesoramento, a representación ou o mandato 
c) Ter amizade íntima ou inimizade manifesta con algunha das persoas mencionadas na 
sección anterior 
d) Ter intervido como perito ou testemuña no procedemento de que se trate 
e) Ter relación de servizo con persoa natural ou xurídica interesada directamente no 
asunto, ou terlle prestado nos dous últimos anos servizos profesionais de calquera tipo 
e en calquera circunstancia ou lugar 
De acordo co previsto no artigo 32.4 do RD 678/2023, de 18 de xullo, os membros dunha 
Comisión de selección deberán declarar os seus posibles conflitos de interese e renunciar 
a formar parte da Comisión cando concorra algunha das seguintes circunstancias ao 
respecto dalgunha das persoas candidatas:  
1. Ter sido coautor ou coautora de publicacións ou patentes nos últimos seis anos.  
2. Ter mantido relación contractual ou ser membro dos equipos de investigación que 
participan en proxectos ou contratos de investigación xunto coa persoa candidata.  
3. Ser director/a ou ter dirixido a tese doutoramento, defendida nos últimos seis anos.  
En relación con estas circunstancias fanse as seguintes aclaracións: 
1. Coautoría de publicacións ou patentes nos últimos seis anos 
Para o cómputo dos seis anos tomaranse como datas de referencia a da finalización do 
prazo de presentación de solicitudes de participación no concurso e, cando exista, a da 
publicación ou de rexistro da patente. Para o cómputo por anualidades terase en conta o 
ano en curso e os cinco anos anteriores. 
Os seguintes supostos non teñen consideración de coautoría: 
_Ser coordinador/a ou editor/a dun volume colectivo, monográfico de revista, volume de 
actas etc. en que algunha persoa candidata participe como autor/a dun capítulo ou artigo 
ou viceversa 
_Ser autor/a dun capítulo de libro ou dun artigo de revista publicado no mesmo volume ou 
revista en que unha persoa candidata participe como autor/a doutro capítulo ou artigo 
 
Código Seguro De Verificación ydeYFuXbJObhAn0/a9m8pA==Estado Data e hora
Asinado Por Vicerreitora de Profesorado  - María Teresa López Fernández Asinado 27/11/2024 13:58:14
Observacións Páxina 1/2
Url De Verificación https://sede.udc.gal/services/validation/ydeYFuXbJObhAn0/a9m8pA==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
2. Ter mantido relación contractual ou ser membro dos equipos de investigación que 
participan en proxectos ou contratos de investigación xunto coa persoa candidata 
Existe conflicto de interese cando o membro da comisión participa no mesmo proxecto de 
investigación que a persoa candidata, independentemente da adscrición ao equipo de 
investigación ou ao equipo de traballo. 
Cando o proxecto de investigación ou o contrato/convenio estivese concluído na data de 
finalización do prazo de presentación de solicitudes no concurso non existe conflicto de 
interese. 
Non teñen consideración de proxectos de investigación as axudas de consolidación da 
Xunta de Galicia (Grupos de Referencia Competitiva, Grupos con Potencial Crecemento, 
agrupacións estratéxicas) nin as redes de excelencia. 
Os proxectos coordinados están considerados como proxectos independentes. 
A vinculación contractual inclúe a contratación con cargo a un proxecto ou contrato de 
investigación en que algunha das persoas afectadas fose IP ou CO-IP. 
3. Ser director/a ou ter dirixido a tese de doutoramento, defendida nos últimos seis 
anos 
Para o cómputo dos seis anos tomaranse como datas de referencia a da finalización do 
prazo de presentación de solicitudes de participación no concurso e a da defensa da tese 
de doutoramento. 
Teñen a consideración de director/a as persoas que codirixan ou titoricen as teses de 
doutoramento. 
 
A Coruña, asinado dixitalmente 
A vicerreitora de Profesorado 
Teresa López Fernández 
Código Seguro De Verificación ydeYFuXbJObhAn0/a9m8pA==Estado Data e hora
Asinado Por Vicerreitora de Profesorado  - María Teresa López Fernández Asinado 27/11/2024 13:58:14
Observacións Páxina 2/2
Url De Verificación https://sede.udc.gal/services/validation/ydeYFuXbJObhAn0/a9m8pA==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
