1 
 
 
 
 
 
 
 
 
 
 
 
 
 
 
 
 
REGULAMENTO DE REXIME INTERNO DA 
FACULTADE DE SOCIOLOXÍA 
 
Aprobado polo Consello de Goberno 
do 19 de decembro de 2018 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 1 de un total de 23 página(s).


2 
 
 
 
 
EXPOSICIÓN DE MOTIVOS 
O presente Regulamento vén dar cumprimento ao disposto  no 
artigo 13 dos Estatutos da  Universidade da Coruña (UDC), 
aprobados polo Decreto 101/2004, de 13 de maio, (DOG do 26 de 
maio), e modificados por Decreto 194/2007, do 11  de  outubro 
(DOG do 17 de outubro). 
A regulación do réxime de funcionamento e organización da 
Facultade de Socioloxí a fica enmarcada na normativa aplicable á 
Universidade da Coruña, naqueles aspectos que se recollen na 
presente normativa, nos que son de obrigado cumprimento ou que 
con carácter subsidiario sexan de aplicación. En concreto: 
- Lei Orgánica 6/2001, de 21 de decembro, de Universidades, 
modificada pola Lei Orgánica 4/2007, do 12 de abril, e polo Real 
Decreto Lei 14/2012, do 20 de abril. 
- Decreto 101/2004, de 13 de maio, polo que se aproban os 
Estatutos da Universidade da Coruña, modificados polo Decreto 
194/2007, do 11 de outubro 
- Leis 39/2015, de 1 de outubro de 2015, do Procedemento 
Administrativo Común das Administracións Públicas, e 40/2015, de 
1 de outubro, de Réxime Xurídico do Sector Público. 
 
 
 
TÍTULO PRELIMINAR. DO ÁMBITO DE APLICACIÓN E DO 
RÉXIME XURÍDICO 
Artigo 1. Obxecto do Regulamento 
O presente Regulamento establece e regula o funcionamento e 
organización da Facultade de Socioloxía da Universidade da Coruña. 
 
Artigo 2. Ámbito de aplicación 
O presente Regulamento será de obrigado cumprimento  para todos 
os membros da comunidade universitaria da Facultade de Socioloxía. 
 
Artigo 3. Réxime xurídico 
1. A Facultade de Socioloxía rexerase pola Lei Orgánica de 
Universidades, polas normas que emanen dos correspondentes 
órganos do Estado e  das  Comunidades Autónomas  no  exercicio 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 2 de un total de 23 página(s).


3 
 
 
das    súas    respectivas    competencias,    polos    Estatutos    da 
Universidade da Coruña e as súas normas de desenvolvemento e, 
finalmente, polo presente Regulamento de Réxime Interno. 
2. En defecto do establecido no presente Regulamento aplicaranse as 
Leis 39/2015, de 1 de outubro de 2015, do Procedemento 
Administrativo Común das Administracións Públicas, e 40/2015, de 
1 de outubro, de Réxime Xurídico do Sector Público. 
3. A xestión da Facultade estará ordenada polo principio de 
prevalencia dos órganos  colexiados  sobre os unipersoais, do 
respecto as minorías e da participación libre e por igual de todos os 
seus membros, na forma disposta no presente Regulamento. 
4. Contra as resolucións e acordos dos órganos do Centro cabe 
interpor recurso de alzada no prazo dun mes, que se formulará 
perante o Reitor/a no caso de resolucións ditadas por un órgano 
unipersoal, ou ante o Consello de Goberno, no caso de acordos 
emanados da Xunta de Facultade. A resolución destes recursos 
esgotará a vía administrativa e será impugnable perante  a 
xurisdición contencioso administrativa de conformidade coa lei 
reguladora desta xurisdición. 
5. Os órganos de goberno da Facultade de Socioloxía asumen o uso 
da lingua galega de acordo co Regulamento Xeral de Uso da Lingua 
Galega na UDC. 
 
 
 
 
TÍTULO I. NATUREZA, FINS E FUNCIÓNS 
Artigo 4. Natureza 
A Facultade de Socioloxía é o Centro encargado da organización do 
ensino e  dos  procesos académicos,  administrativos e de xestión 
conducentes á obtención de títulos de carácter oficial e con validez 
en todo o territorio español, así como da xestión da calidade dos 
mesmos. 
 
Artigo 5. Funcións 
Son funcións da Facultade de Socioloxía : 
a) Elaborar a proposta dos plans de estudo do ensino que se 
imparten nela. 
b) Organizar e supervisar as actividades docentes e a xestión dos 
servizos da súa competencia. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 3 de un total de 23 página(s).


4 
 
 
c) Custodiar as actas de cualificación  e os  expedientes dos/as 
estudantes que cursasen ou cursen estudos nela, sen prexuízo do 
mantemento, por parte da Universidade, de arquivos 
centralizados. 
d) Expedir, dentro das competencias asignadas, as certificacións 
solicitadas polos/as estudantes da Facultade. 
e) Administrar a asignación orzamentaria da Facultade  e 
controlar os seus propios servizos e equipamentos. 
f) Promover actividades de formación continuada, tanto no 
ámbito académico como no da investigación. 
g) Promover actividades culturais e de extensión universitaria. 
h) Promover, dentro do seu ámbito, as accións de todo tipo 
encamiñadas a propiciar o desenvolvemento sustentable a través 
de actividades formativas e divulgativas, así como a adoptar 
hábitos de consumo e funcionamento respectuosos co medio 
ambiente. 
i) Articular relacións institucionais con entidades públicas e 
privadas da súa contorna promovendo mecanismos de 
colaboración no ámbito da investigación aplicada e da docencia. 
j) Participar nos procesos de avaliación da calidade. 
k) Informar ao Consello de Goberno, xunto cos Departamentos 
correspondentes, para a posible aprobación por parte deste, de 
plans de estudo conxuntos con outras Universidades, nacionais ou 
estranxeiras. 
l) Propor e asinar contratos e convenios nos termos que estableza 
a lexislación vixente. 
m) Calquera outra que lle atribúan as disposicións legais vixentes 
e os Estatutos da Universidade da Coruña. 
 
 
 
TÍTULO II. DA ORGANIZACIÓN DA FACULTADE 
CAPÍTULO I. DA ESTRUTURA DA FACULTADE 
Artigo 6. Persoal adscrito á Facultade de Socioloxía 
 
Son membros da Facultade de Socioloxía o persoal docente e 
investigador (PDI) de administración e servizos (PAS) adscritos á 
mesma, así como os/as estudantes matriculados/as  nalgunha das 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 4 de un total de 23 página(s).


5 
 
 
titulacións oficiais impartidas pola Facultade. 
Os profesores/as que se incorporen á Universidade quedarán 
adscritos á Facultade se así o asigna o correspondente 
Departamento. 
 
 
CAPÍTULO II. DO GOBERNO DA FACULTADE 
 
Artigo 7. Órganos de goberno da Facultade 
 
Para o  goberno, representación e administración da 
Facultade de Socioloxía establécense os seguintes órganos: 
a) Colexiados: 
— Xunta de Facultade 
— Comisións delegadas da Xunta de Facultade, ben de 
carácter permanente ou conxunturais e de carácter 
transitorio. 
b) Unipersoais: 
- Decano/a da Facultade 
- Vicedecanos/as da Facultade 
- Secretario/a da Facultade. 
 
 
SECCIÓN PRIMEIRA. DOS ÓRGANOS COLEXIADOS 
 
 
Artigo 8. Composición da Xunta de Facultade 
1. A Xunta de Facultade estará composta por: 
a) O/a Decano/a, que a convocará e presidirá. 
b) Os Vicedecanos/as e o/a Secretario/a, que o será tamén da 
Xunta. 
c) Todo o profesorado con vinculación permanente á 
Universidade, co límite do 51% do número total de membros da 
Xunta. 
d) Unha representación do resto de profesorado que imparta 
docencia maioritaria no Centro e do persoal investigador e en 
formación, que colabore na docencia nunha proporción do 12%, 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 5 de un total de 23 página(s).


6 
 
 
sempre que sexa posible. 
e) Unha representación dos estudantes nunha proporción do 28%. 
f) Unha representación do persoal de administración e servizos 
nunha proporción do 9%. 
2. O profesorado que imparta docencia en máis dun Centro só 
poderá ser membro da Xunta de Facultade de Socioloxía cando 
desenvolva maioritariamente a súa docencia no Centro. 
3. Os representantes na Xunta de Facultade serán elixidos para un 
período de dous anos. 
4. A determinación do número de representantes que corresponde a 
cada sector será realizada pola Secretaría Xeral coa aprobación do 
censo definitivo, seguindo as proporcións sinaladas neste artigo. 
5. En caso de vacantes de representantes, a Secretaría Xeral, no 
prazo máximo dun mes, comunicará ao Centro en cuestión un novo 
censo actualizado cubrindo as baixas coas persoas candidatas que no 
último proceso electoral obtivesen un maior número de votos en 
cada sector sen acadaren representación. Se non as houbera, os 
postos serán cubertos no seguinte proceso electoral, tras a 
expiración do mandato da Xunta de Facultade. 
 
 
Artigo 9. Competencias da Xunta de Facultade 
Como órgano colexiado de goberno do Centro, correspóndelle  á 
Xunta de Facultade: 
a) Elixir o Decano/a e, se é o caso, revogalo/a. 
b) Supervisar a xestión  dos  diferentes  órganos  de  goberno  e 
da administración da Facultade. 
c) Informar sobre a implantación de novas titulacións e estudos. 
d) Elaborar e aprobar as propostas de plans de estudos das 
titulacións que se impartan no Centro. 
e) Formular anualmente, antes do comezo do curso académico, o 
plan docente do Centro en coordinación cos Departamentos 
adscritos á Facultade. 
f) Organizar, supervisar e informar sobre as actividades docentes 
para a obtención dos títulos académicos do seu ámbito de 
competencia, e coordinar e  supervisar  o desenvolvemento dos 
contidos    mínimos    das    materias    impartidas    neles    polos 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 6 de un total de 23 página(s).


7 
 
 
Departamentos, de acordo cos plans de estudo e cos obxectivos 
establecidos para cada titulación. 
g) Programar os servizos e equipamentos do Centro e máis 
supervisar a súa xestión. 
h) Acordar a distribución do orzamento concedido á Facultade e 
controlar a súa aplicación. 
i) Supervisar a xestión e servizos da Facultade. 
j) Establecer normas de uso de espazos, materiais e recursos do 
Centro. 
k) Crear as comisións que considere oportunas para o estudo de 
temas específicos e, se é o caso, revogalas. 
l) Organizar actividades de formación permanente e de extensión 
universitaria. 
m) Aprobar o horario de clases teóricas e prácticas de cada curso 
académico e o calendario de exames das convocatorias oficiais. 
n) Elaborar o Regulamento de Réxime Interno da Facultade, 
propoñelo, para a súa aprobación ao Consello de Goberno, e 
estudar as súas modificacións. 
o) Calquera outra que lle atribúan as disposicións legais vixentes e 
os Estatutos da Universidade da Coruña. 
 
 
Artigo 10. Funcionamento da Xunta de Facultade 
1. A Xunta de Facultade reunirase en sesión ordinaria cantas veces 
sexa necesario e, polo menos, dúas veces ao ano e, en sesión 
extraordinaria, sempre que o Decano/a a convoque por propia 
iniciativa ou a solicitude do 25% dos seus membros, en cuxo caso 
se realizará nos trinta días hábiles seguintes ao de recepción da 
solicitude. 
2. A orde do día das sesións será fixada polo Decano/a, asistido/a 
polo/a Secretario/a e o equipo decanal, tendo en conta, no seu 
caso, que calquera dos membros da Xunta de Facultade poderá 
solicitar a inclusión dun punto na orde do día, mediante escrito 
xustificado e asinado alomenos por dous membros mais da Xunta. 
En tal caso, dito punto incluirase na primeira sesión que se 
convoque. Se a solicitude de inclusión se fixera posteriormente á 
convocatoria dunha Xunta de Facultade, quedará para a seguinte 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 7 de un total de 23 página(s).


8 
 
 
convocatoria. 
3. A convocatoria das sesións ordinarias da Xunta de Facultade será 
efectuada polo Secretario/a da Facultade por orde do Decano/a ou 
de quen legalmente o/a substitúa. Dita convocatoria incluirá a data, 
hora e lugar de celebración da sesión, así como a orde do día da 
mesma. As citacións da convocatoria cursaranse polo Secretario/a, 
coa antelación suficiente para que todos os  membros  a  reciban 
dous días antes da celebración da sesión, incluíndo unha orde do 
día explícita, sen referencias xenéricas. As citacións levaranse a 
cabo mediante notificación ao enderezo de correo electrónico que 
proporciona a Universidade da Coruña a cada un dos membros da 
Xunta de Facultade. 
4. Nela figurarán inescusablemente as mencións de  aprobación 
da/s acta/s anterior/es, informes do Decano, asuntos de trámite, 
asuntos para debate, asuntos para a aprobación e suxestións, rogos 
e preguntas. 
5. En todos os supostos, a documentación relativa aos asuntos a 
tratar na orde do día atoparanse tanto na Secretaría do Decanato 
da Facultade coma no repositorio institucional a disposición  de 
todos os membros da Xunta de Facultade polo menos con dous días 
de antelación á celebración da Xunta. 
6. Cando a natureza dos asuntos a tratar así o requira, a xuízo 
do Decano/a, poderase convocar ás sesións da Xunta ou, no seu 
caso, ás dalgunha Comisión, ás persoas que se estime necesario, 
con voz pero sen voto. 
7. As sesións extraordinarias da Xunta de Facultade  están 
sometidas aos mesmos requisitos que as ordinarias, coa excepción 
de que a súa convocatoria pode facerse con só un día hábil de 
antelación e para o tratamento de puntos de inaprazable 
consideración. Non se incluirán na Orde do día os puntos relativos á 
aprobación de actas, informes e suxestións, rogos e preguntas. A 
documentación relativa aos asuntos a tratar na orde do día 
atoparanse na Secretaría do Decanato da Facultade e no repositorio 
institucional, a disposición de todos os membros da Xunta de 
Facultade, polo menos cun día de antelación á celebración da Xunta. 
8. As sesións celebraranse nas dependencias da Facultade en días 
administrativamente hábiles. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 8 de un total de 23 página(s).


9 
 
 
Artigo 11. Constitución 
1. Para a válida constitución da Xunta de Facultade, a efectos da 
celebración das sesións, deliberacións e toma de acordos, 
requirirase a presenza do Decano/a e Secretario/a  ou,  no  seu 
caso, de quen os/as substitúa, e da metade, alomenos, dos seus 
membros. 
2. De non se alcanzar dito quorum a Xunta de Facultade poderá 
constituírse en segunda convocatoria coa presenza dunha cuarta 
parte dos seus membros e, en todo caso, co Decano/a e Secretario/a 
ou quen os/as substitúan. 
 
Artigo 12. Asistencia e desenvolvemento das sesións 
1. A sesión estará presidida polo Decano/a asistido/a polos membros 
do equipo decanal. 
2. A asistencia ás sesións da Xunta de Facultade é un dereito e un 
deber de todos membros que a integran. Para o cumprimento desta 
función quedan dispensados de calquera outra actividade 
universitaria polo tempo que duraren as sesións da Xunta. 
3. Toda ausencia deberá xustificarse debidamente por escrito con 
anterioridade á sesión en que se produza, perante o Secretario/a de 
Facultade. 
4. A condición de membro da Xunta de Facultade é persoal e non 
delegable. 
5. Ás sesións só poderán asistir os seus respectivos membros, agás 
no caso recollido no artigo 10, apartado 6. 
6. Non poderá ser obxecto de deliberación ou acordo ningún asunto 
que non figure incluído na orde do día, agás que estean presentes 
todos os membros do órgano colexiado e sexa declarada a urxencia 
do asunto polo voto favorable da maioría. 
7. No suposto de excesiva duración da Xunta de Facultade, quen a 
preside poderá dispoñer a interrupción da mesma, fixando o día e 
hora en que debe restablecerse. 
 
 
Artigo 13. Votacións e adopción de acordos 
1. As votacións poderán  realizarse  por  asentimento,  a  proposta 
do Decano/a da Facultade, a man alzada, pública por 
chamamento,  ou  secreta.  O  Decano/a  da  Facultade  decidirá  a 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 9 de un total de 23 página(s).


10 
 
 
utilización dunha ou  doutra  modalidade.  Porén,  a  votación 
secreta poderá ser utilizada cando o acordo que deba adoptarse 
afecte a persoas concretas ou cando así o soliciten tres membros 
presentes da Xunta de Facultade. Considéranse adoptados os 
acordos por asentimento cando as propostas  sometidas á Xunta 
non susciten oposición de ningún membro da mesma e que non se 
requirira outra forma de votación por ningún membro. 
2. A Xunta adoptará os seus acordos por maioría de votos 
afirmativos fronte aos negativos, sen ter en conta as abstencións, 
agás en aqueles supostos en que se esixa, legalmente, maioría 
absoluta ou cualificada. 
3. Os membros que discrepen do acordo maioritario poderán 
formular voto particular por escrito no prazo de dous días hábiles, 
que se incorporará ao texto aprobado. 
4. Cando os membros do órgano voten en contra ou se absteñan, 
quedarán exentos da responsabilidade que, no seu caso, poda 
derivarse dos acordos. 
5. En caso de empate nos resultados dunha votación, o/a 
Presidente/a decidirá, co seu voto de calidade. 
6. Cando houbese que decidir entre mais de dúas opinións, deberá 
realizarse unha segunda votación entre as dúas opcións mais 
votadas inicialmente, agás que unha delas acadase xa maioría 
absoluta dos votos emitidos. 
7. Non poderán someterse a votación aquelas cuestións que non 
estean propostas en cada punto da orde do día e en relación directa 
cos mesmos. Tampouco poderán tomarse acordos dentro dos 
apartados da orde do día correspondentes a informes e suxestións, 
rogos e preguntas. 
8. Iniciada unha votación, esta deberá continuar até o seu remate. 
9. Non se admitirá a delegación de voto nin o voto por correo. 
Tampouco será admitido o voto anticipado. 
 
Artigo 14. Actas 
1. De cada sesión que celebre a Xunta de Facultade levantarase 
acta polo Secretario/a, que especificará necesariamente a relación 
de asistentes e ausentes que achegaran xustificación, a orde do 
día da reunión, as circunstancias do lugar e tempo en que se 
celebrou,   os   puntos  principais  das  deliberacións,  así   como   o 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 10 de un total de 23 página(s).


11 
 
 
contido dos acordos e o xeito en que estes se adoptaron. 
2. Poderanse gravar as sesións que realice o órgano colexiado. O 
ficheiro resultante da gravación, xunto coa certificación expedida 
polo secretario ou secretaria da súa autenticidade e integridade, e 
cantos documentos electrónicos se utilizasen como documentos da 
sesión, poderán acompañar a acta das sesións, sen necesidade de 
facer constar nela os puntos principais das deliberacións. Neste caso 
deberanse conservar de forma que se garanta a integridade e 
autenticidade dos ficheiros electrónicos correspondentes e o acceso a 
eles por parte dos membros da Xunta. 
3. Na acta figurará, logo de solicitude expresa dos respectivos 
membros da Xunta de Facultade, o voto contrario ao acordo 
adoptado, a súa abstención e os motivos que a xustifiquen ou o 
sentido do seu voto favorable. Igualmente, calquera membro da 
Xunta ten dereito a solicitar a transcrición íntegra da súa 
intervención ou proposta, sempre que aporte no acto ou no prazo 
que sinale o/a Presidente/a, o texto que se corresponda fielmente 
coa súa intervención, facéndose así constar na acta ou uníndose 
copia á mesma. 
4. As actas aprobaranse na mesma ou na seguinte sesión pudendo, 
non obstante, emitir o Secretario/a certificación sobre os acordos 
específicos que se adoptaran, sen prexuízo da ulterior aprobación 
da acta. Nas certificacións de acordos adoptados emitidas con 
anterioridade á aprobación  da  acta  farase  constar  expresamente 
tal circunstancia. 
 
Artigo 15. Das Comisións da Facultade 
1. A Xunta de Facultade, a efectos do seu mellor funcionamento 
ou actuación, poderá constituír Comisións con carácter de apoio ou 
asesoramento e que non terán capacidade decisoria, debendo 
elevarse todas as propostas que se adopten á Xunta de Facultade 
ou ao Decano/a, no seu caso, que decidirán en última instancia. 
2. A Xunta de Facultade asignará as funcións que corresponden a 
cada comisión. 
 
3. As comisións estarán compostas polo/a Decano/a, ou persoa en 
quen delegue, polos/as Vicedecanos/as con responsabilidades nas 
materias de cada comisión, o/a Secretario/a da facultade que 
actuará como Secretario/a destas e polos membros da Xunta de 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 11 de un total de 23 página(s).


12 
 
 
Facultade designados por ela mesma. A súa renovación levarase a 
cabo cando se realice o cambio de representantes na devandita 
Xunta. Para a súa renovación seguiranse os mesmos criterios que 
establece o artigo 8.3 do presente regulamento e polo disposto para 
as xuntas de facultade no Regulamento de réxime electoral. En 
calquera caso, as persoas designadas pola Xunta de Facultade para 
participar nunha comisión non poderán ser membros dela máis de 
catro anos consecutivos. 
4. Pola natureza dos asuntos que se traten nas comisións da Xunta 
de Facultade, o Decanato poderá convidar persoas que non sexan 
membros das ditas comisións para achegaren maior información e 
contribuír a que se adopten decisións con maior nivel de 
coñecemento. 
5. Para o seu funcionamento e adopción de acordos rexeranse polas 
normas establecidas para a Xunta de Facultade no presente 
Regulamento. 
6. Sen prexuízo do anterior a Facultade de Socioloxía terá as 
seguintes comisións de carácter estable e permanente: 
- Comisión Académico – Docente, Relacións Internacionais e de 
Garantía de Calidade. 
- Comisión de Xestión Económica, Infraestruturas e Servizos. 
- Comisión de Extensión Universitaria, Cultura e Normalización. 
7. A Xunta de Facultade poderá constituír comisións consultivas de 
carácter transitorio co fin específico de informar, asesorar ou 
resolver asuntos concretos. Pola súa natureza, extinguiranse ao 
rematar estes. 
8. A Comisión da Biblioteca da Facultade, ao resultar un servizo 
intercentros, regularase polo disposto nos Artigos 14 a 17 do 
Regulamento de Organización e Funcionamento do Servizo de 
Biblioteca da UDC. 
 
 
Artigo 16. Comisión Académico – Docente, Relacións 
Internacionais e de Garantía de Calidade. 
1. A Comisión Académico – Docente, Relacións Internacionais e de 
Garantía de Calidade estará composta por: 
a) O/A  Decano/a,  ou  Vicedecano/a  en  quen  delegue,  que  a 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 12 de un total de 23 página(s).


13 
 
 
preside e convoca. 
b) Os/as Vicedecanos/as responsables de  Organización 
Académica, Internacionalización e de Calidade. 
c) O/A Secretario/a académico do Centro, que exercerá como tal 
na comisión. 
d) Un/unha representante do Departamento de Socioloxía e 
Ciencias da Comunicación pertencente á área de Socioloxía, 
Ciencia Política e da Administración ou Historia do pensamento e 
dos movementos sociais. 
e) Os/as coordinadores/as dos grados, posgraos e mestrados que 
se impartan no centro. 
f) O persoal de administración e servizos responsable de 
internacionalización e calidade. 
g) O/A administrador/a, ou persoa da administración responsable 
da xestión administrativa dos títulos do Centro ou en quen 
delegue. 
h) Tres representantes do PDI do Centro, designados pola Xunta 
de Facultade 
i) Dous representantes do alumnado, designados pola Xunta de 
Facultade. 
j) Un representante do PAS do Centro, designado pola Xunta de 
Facultade 
2. Será competente sobre as seguintes materias: 
a) Académico – Docente: 
a. A planificación e desenvolvemento da actividade  docente,  
cumprimento do profesorado, organización de espazos físicos, 
calendarios, exames e outras cuestións relacionadas coas 
devanditas actividades académicas. 
b. Coñecer e informar acerca dos conflitos derivados de 
situacións académicas irregulares que se producen no Centro, 
despois de dar audiencia ás partes implicadas. 
c. Resolver as solicitudes de validacións e adaptacións segundo 
a normativa de convalidacións e adaptacións. 
d. Emitir informe vinculante ao Decano  /a nos recoñecementos 
e transferencias segundo se prevé na normativa de 
recoñecemento  e  transferencia  de  créditos  para  titulacións 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 13 de un total de 23 página(s).


14 
 
 
adaptadas ao espazo europeo de educación superior. 
e. Coñecer, propoñer e supervisar actividades de formación 
continuada ofertadas pola Facultade. 
f. Fomentar as actividades formativas, docentes e 
investigadoras do persoal docente da facultade noutras 
institucións educativas e investigadoras internacionais. 
g. Organizar, coordinar e supervisar as prácticas en empresas e 
institucións externas co obxecto de garantir a calidade na 
formación do estudantado. 
h. Contribuír á ampliación e fomento dos convenios de 
cooperación que impliquen a mobilidade académica dos/as 
estudantes do Centro. 
i. Propoñer cada ano académico os membros dos tribunais dos 
traballos de fin de grao. 
j. Calquera outra función de tipo académico que lle atribúa a 
Xunta de Facultade. 
b)De Relacións Internacionais 
a. As encomendadas no Artigo 2.7 do Regulamento da UDC 
sobre mobilidade internacional de estudantes. 
b. Asistir á persoa encargada das relacións internacionais do 
centro segundo as funcións que lle encomenda o Artigo 2.4 do 
Regulamento da UDC sobre mobilidade internacional de 
estudantes. 
c. Calquera outra función que lle atribúa a Xunta de Facultade 
nesta materia. 
c) De Garantía de Calidade: 
a. Verificar a planificación do SGIC (Sistema Interno de 
Garantía de Calidade) do Centro, de modo que se asegure o 
cumprimento dos requisitos xerais do MSGIC (Manual de 
Garantía Interna de Calidade), da política e os obxectivos da 
calidade e dos requisitos contemplados nas guías de 
verificación e certificación correspondentes. 
b. Elaborar o borrador da política e  os  obxectivos xerais da 
calidade do Centro. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 14 de un total de 23 página(s).


15 
 
 
c. Realizar o seguimento da eficacia dos procesos a través dos 
indicadores asociados a os mesmos. 
d. Controlar a execución das accións  correctivas  y/o 
preventivas, das actuacións derivadas da revisión do sistema, 
das accións de resposta ás suxestións, queixas e reclamacións 
e, en xeral, de calquera proceso que non teña asignado 
especificamente un responsable para o seu seguimento. 
e. Estudar e, no seu caso, aprobar a implantación das 
propostas de mellora do SGIC suxeridas polos restantes 
membros do Centro. 
f. Decidir a periodicidade e a duración, dentro do seu ámbito de 
competencia, das campañas de recollida de enquisas de 
medida da satisfacción dos grupos de interese. 
g. Recibir información dos resultados das enquisas de 
satisfacción e propor criterios para  a  consideración  das 
propostas de mellora que podan derivarse de eses resultados. 
h. Promover relacións cos axentes sociais e económicos que 
redunden na mellora das titulacións e na inserción laboral do 
alumnado egresado. 
i. Calquera outra función relacionada coa calidade que lle 
atribúa a Xunta de Facultade. 
 
Artigo 17.- Comisión de Xestión Económica, Infraestruturas e 
Servizos. 
 
1. A Comisión de Infraestruturas estará composta por: 
a) O/A Decano/a, ou Vicedecano/a en quen delegue, que a preside 
e convoca. 
 
b) O/A Vicedecano/a responsable de Xestión Económica, 
Infraestrutura e Servizos. 
 
c) O/A Secretario/a académico  do  Centro,  que  exercerá  como 
tal na comisión. 
 
d) Un/unha representante do Departamento de Socioloxía e 
Ciencias da Comunicación pertencente á área de Socioloxía, 
Ciencia Política e da Administración ou Historia do pensamento e 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 15 de un total de 23 página(s).


16 
 
 
dos movementos sociais. 
 
e) Dous representantes do PDI do Centro, designados pola Xunta 
de Facultade. 
 
f) Dous representantes do alumnado, designados pola Xunta de 
Facultade. 
 
g) Un membro do persoal de administración e servizos do Centro, 
designado pola Xunta de Facultade. 
h) O/a xefe/a do negociado ou persoa responsable de asuntos 
económicos. 
2. Ten por funcións: 
a. A elaboración dunha proposta de reparto dos créditos de 
equipamento docente do Centro. 
b. O control e seguimento dos gastos realizados segundo os 
criterios establecidos no orzamento anual. 
c. Promover e velar pola execución das accións deseñadas para 
levar a cabo a prevención de riscos laborais. 
d. O control da xestión dos servizos comúns da Facultade. 
 
e. O estudo das necesidades materiais do Centro para 
desenvolver eficazmente a súa labor. 
f. Velar pola conservación e a reparación dos bens comúns. 
g. Solicitar ás instancias oportunas a dotación dos medios 
necesarios para o correcto desenvolvemento das funcións que a 
Facultade ten asignadas. 
h. Calquera outra función relacionada coas infraestruturas ou cos 
servizos que lle asignara a Xunta de Centro. 
 
Artigo 18. - Comisión de Extensión Universitaria, Cultura e 
Normalización. 
 
1. A Comisión de Extensión Universitaria, Cultura e Normalización 
estará composta por: 
a) O/A Decano/a, ou Vicedecano/a en quen delegue, que a preside 
e convoca. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 16 de un total de 23 página(s).


17 
 
 
b) O/A Vicedecano/a responsable de Extensión Universitaria, 
Cultura e Normalización. 
 
c) O/A Secretario/a académico  do  Centro,  que  exercerá  como 
tal na comisión. 
 
d) Un/unha representante do Departamento de Socioloxía e 
Ciencias da Comunicación pertencente á área de Socioloxía, 
Ciencia Política e da Administración ou Historia do pensamento e 
dos movementos sociais. 
e) Dous representantes do PDI do Centro, designados pola Xunta 
de Facultade 
f) Dous representantes do alumnado, designados pola Xunta de 
Facultade. 
g) Un membro do persoal de administración e servizos do Centro 
designado pola Xunta de Facultade. 
 
2. Ten por funcións: 
a. A elaboración dunha proposta de reparto dos créditos de 
extensión universitaria, cultura e normalización do Centro. 
b. Propoñer e coordinar aquelas actividades de carácter 
extracurricular (ciclos de conferencias, debates, cursos, 
publicacións, etc.) que puideran resultar de interese para o 
conxunto de membros da Facultade. 
c. Facer o seguimento da política cultural da Facultade e elaborar 
propostas encamiñadas a mellorala. 
d. Buscar vías de financiación alleas á Facultade para 
financiamento de actividades culturais. 
e. Establecer procedementos para que os membros da Facultade 
estean convenientemente informados das actividades culturais 
que se realicen no Centro. 
f. Deseñar, promover e levar a cabo accións que permitan 
acercar á sociedade as actividades académicas e científicas do 
Centro. 
g. Servir de nexo entre o Servizo de Normalización Lingüística e 
a Facultade pare garantir, no seu ámbito de actuación, a 
aplicación das medidas establecidas no Plan de Normalización 
Lingüística da Universidade da Coruña. 
h. Calquera outra función que, relacionada cos fins da Comisión, 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 17 de un total de 23 página(s).


18 
 
 
lle asignara a Xunta de Facultade. 
 
 
Artigo 19. Outras figuras con funcións de coordinación 
Serán nomeadas pola Xunta de Facultade, a proposta do/a 
Decano/a as seguintes figuras de apoio á organización e 
coordinación: 
a) Coordinadores de títulos (un por título) 
b) Titores ou coordinadores de prácticas en empresas e 
institucións, consonte ao previsto pola normativa de dedicación 
docente da Universidade da Coruña. 
c) Titor/a académico/a para intercambios internacionais 
(un/unha das persoas que compoñen o equipo decanal) 
d) Coordinador/a académico/a para
 relacións nacionais, que podería coincidir co de 
intercambios internacionais. 
e) Coordinador/a do plan de acción titorial. 
f) Aquelas outras que puideran requirirse para o bo funcionamento 
do Centro. 
 
SECCIÓN SEGUNDA. DOS ÓRGANOS UNIPERSOAIS 
 
 
Artigo 20. Do Decano/a da Facultade 
1. O/a Decano/a da Facultade ten a representación  do Centro e 
exerce as funcións de dirección e xestión ordinaria deste. 
2. Será nomeado polo Reitor/a, logo de elección pola Xunta  de 
Centro, entre profesores e profesoras con vinculación permanente á 
Universidade adscritos/as ao Centro. 
3. A duración do mandato do Decano/a será de catro anos, podendo 
presentarse a unha soa reelección consecutiva. 
4. O/a Decano/a cesará nas súas funcións ao final do seu mandato, 
por pedimento propio ou como consecuencia dunha moción de 
censura, aprobada por maioría absoluta da Xunta de Facultade. 
 
Artigo 21. Funcións do Decano/a da Facultade 
Corresponde ao Decano/a: 
a) Representar á Facultade. 
b) Presidir as reunións da Xunta de Facultade e de calquera outro 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 18 de un total de 23 página(s).


19 
 
 
órgano colexiado dela e máis executar os seus acordos. 
c) Velar polo cumprimento da legalidade en todas as actuacións da 
Facultade, polo bo funcionamento dos servizos e polo mantemento 
da disciplina académica. 
d) Dirixir e supervisar as actividades da Facultade, especialmente 
a organización das actividades docentes. 
e) Proporlle ao Reitor/a o nomeamento e cesamento do 
Vicedecano/a  ou Vicedecanos/as, e Secretario/a da Facultade. 
f) Controlar o cumprimento das funcións do persoal  de 
administración e servizos adscritos á Facultade. 
g) Exercer as restantes funcións derivadas do seu cargo, así como 
aquelas que lle atribúan as disposicións legais e os Estatutos da 
Universidade da Coruña vixentes. 
 
Artigo 22. Vicedecanos/as da Facultade 
1. Para o mellor desenvolvemento das súas funcións, o Decano/a 
contará co auxilio dos Vicedecanos/as, nas áreas de actividade ás 
que responda a súa denominación, que actuarán baixo a súa 
dirección e dependencia, sendo nomeados polo Reitor/a a proposta 
do Decano/a, de entre os membros da comunidade universitaria da 
Facultade. 
2. Serán funcións dos Vicedecanos/as dirixir e coordinar, baixo a 
autoridade do Decano/a, a área de competencia que este/a lles 
asigne. No caso de existir varios, o Decano/a designará quen o 
deberá substituír no caso de ausencia ou enfermidade. 
3. Os Vicedecanos/as cesarán no seu cargo por pedimento propio, 
por causa legal sobrevida ou por decisión do Reitor/a, a proposta do 
Decano/a e, en todo caso, cando conclúa o mandato do Decano/a. 
 
 
Artigo 23. Secretario/a da Facultade 
1. O Secretario/a da Facultade é o que dá fe dos actos e acordos 
dos órganos de goberno e administración da Facultade. 
2. Será nomeado polo Reitor/a, a proposta do Decano/a, entre 
profesores/as adscritos/as ao Centro. 
3. En caso de vacante, ausencia ou  enfermidade,   o  Secretario/a 
será substituído polo Vicedecano/a que determine o Decano/a. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 19 de un total de 23 página(s).


20 
 
 
4. Serán funcións do Secretario/a, ademais das legalmente 
establecidas, as seguintes: 
a) A formación e custodia do libro de actas da Xunta de Facultade. 
b) A recepción e custodia das actas de cualificación de exames. 
c) A expedición de certificacións dos acordos e de todos os actos 
ou feitos que consten nos documentos oficiais do Centro. 
d) A custodia do selo do Centro e do rexistro deste. 
e) A publicidade dos acordos dos órganos colexiados do Centro. 
f) Calquera outra función que lle delegue o Decano/a ou que lle 
encomenden as disposicións legais vixentes e os Estatutos da 
Universidade da Coruña en vigor. 
5. O/A Secretario/a cesará no seu  cargo  por  pedimento  propio, 
por causa legal sobrevida ou por decisión do Reitor/a, a proposta 
do Decano/a e, en todo caso, cando conclúa o mandato do 
Decano/a. 
 
 
 
 
 
TÍTULO IV. DA ACTIVIDADE DOCENTE 
Artigo 24. A especificidade dos estudos. 
A Xunta de Facultade é consciente da importancia da docencia 
práctica na formación e capacitación dos estudantes, e que 
deben considerarse as propias peculiaridades e necesidades 
específicas destas ensinanzas. 
Para elo a Xunta de Facultade arbitrará as medidas e medios 
necesarios para coñecer e fomentar a calidade de docencia 
impartida na Facultade. Establecerá os mecanismos de seguimento 
e avaliación, e para a súa adaptación aos estándares de calidade 
establecidos polos organismos competentes. 
 
Arbitraranse, asemade, as medidas precisas para facilitar o acceso 
dos alumnos/as a prácticas en empresas e institucións, que lles 
permitan ter un primeiro contacto co entorno laboral. 
Finalmente, velarase moi especialmente pola calidade na temática 
e no desenvolvemento dos Traballos de Fin de Grao e Traballos de 
Fin de Mestrado. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 20 de un total de 23 página(s).


21 
 
 
Artigo 25. O Plan Académico 
Previo ao comezo de cada curso, a Xunta de Facultade tratará a 
aprobación, a proposta do Decanato, do Plan Académico do curso 
seguinte. Este Plan contemplará o calendario, os horarios das 
materias, as datas das convocatorias oficiais de exames, 
alteracións do calendario (festivos entre  semana,  etc),  e  outras 
que se consideren relevantes. 
 
 
Artigo 26 . Normativa académica de avaliacións, 
cualificacións e reclamacións de exames 
O procedemento de avaliación, de cualificacións e de reclamación 
quedará ao disposto na Normativa de avaliación, revisión e 
reclamación das cualificacións dos estudos de grao e mestrado 
universitario, aprobada en cada momento polo Consello de Goberno 
da UDC. 
 
 
 
 
TÍTULO V. DO RÉXIME ECONÓMICO 
Artigo 27. Recursos económicos 
1. Para a realización da organización das ensinanzas e dos procesos 
académicos, administrativos e de xestión a Facultade dispón: 
a. Dos bens, equipos e instalacións que, previamente 
inventariados, a Universidade da Coruña lle destine. 
b. Dos recursos que os Orzamentos da Universidade da Coruña lle 
asigne. 
c. Calquera outro recurso que puidera serlle atribuído. 
2. Corresponde aos órganos de goberno da Facultade velar polo 
mantemento e renovación dos recursos adscritos á mesma. Da súa 
conservación directa son responsables todos os membros adscritos á 
Facultade, e esta será supervisada polo Decano/a. 
 
 
 
TÍTULO VI. DA REFORMA DO REGULAMENTO 
Artigo 28. Iniciativa de reforma do Regulamento 
Poderán propor a reforma do presente Regulamento o/a Decano/a 
ou un vinte cinco por cento dos membros da Xunta de Facultade, 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 21 de un total de 23 página(s).


22 
 
 
que presentarán a súa proposta de modificación perante escrito 
motivado dirixido ao/á Decano/a. 
 
 
Artigo 29. Tramitación de reforma do Regulamento 
O texto da proposta de reforma será enviado polo Decano/a aos 
membros da Xunta de Facultade, que disporán de quince días para 
presentar emendas. 
Transcorrido este prazo convocarase sesión ordinaria da Xunta de 
Facultade para aprobar ou rexeitar a reforma proposta. Á 
convocatoria Xuntaranse as emendas presentadas que serán 
sometidas a debate e votación. 
 
 
Artigo 30. Aprobación da proposta de modificación  do 
Regulamento 
Para a modificación do Regulamento requirirase a súa aprobación 
por maioría absoluta do total dos membros da Xunta e a súa 
posterior aprobación polo Consello de Goberno da Universidade. 
 
 
 
 
 
DISPOSICIÓNS TRANSITORIAS 
PRIMEIRA.  Período de adaptación  das Comisións de 
Traballo 
As comisións existentes na Facultade á entrada en vigor do 
presente Regulamento,  extinguiranse  no prazo máximo dun mes, 
debendo conformarse e constituírse as novas comisións de 
conformidade co disposto neste Regulamento en dito prazo. 
 
 
 
 
 
 
DISPOSICIÓNS FINAIS 
PRIMEIRA. Derrogatoria 
Queda derrogado o anterior Regulamento de Réxime Interno da 
Facultade. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 22 de un total de 23 página(s).


23 
 
 
SEGUNDA. Entrada en vigor 
O presente Regulamento entrará en vigor ao día seguinte da súa 
publicación no Taboleiro Electrónico Oficial da UDC. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: HBSG8N0QTTIST29T55K9A34J
Este documento es copia auténtica de un documento custodiado por la Universidade da Coruña. Fecha de creación: 20/12/2018 14:20:10  Página 23 de un total de 23 página(s).
