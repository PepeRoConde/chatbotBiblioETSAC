GUÍA DE MATRÍCULA
INICIO DE ESTUDOS DE GRAO


IDENTIFICACIÓN
 Tras seleccionar “Acceso á
matrícula”, aparecerá a pantalla que
figura a continuación, na que terás
que indicar o documento co que
fuches admitido e a túa data de
nacemento (formato dd/mm/aaaa) e
pulsar en “Entrar”:
Non obstante, se xa tes unha dirección de correo electrónico co
dominio “@udc.es” debes pulsar no enlace do cadro que figura á 
dereita da túa pantalla, que te levará á identificación como usuario 
da UDC:


MATRÍCULA
 Ao entrar na aplicación de matrícula verás os teus datos e un diagrama co fluxo do proceso.
 Para avanzar entre pantallas podes usar o botón inferior de “Seguinte” ou pulsar no seguinte paso do fluxo, pero o
avance sempre terá que ser secuencial, sen saltar ningún paso, aínda que podes retroceder en calquera momento
antes de confirmar a túa matrícula.


PREINSCRIPCIÓN
PANTALLA “OS MEUS DATOS PERSOAIS”
 Nesta pantalla debes revisar os datos persoais que están no sistema. É importante que a información sexa correcta,
porque se poderá usar para contactar contigo, ou incluso en diferentes procedementos como axudas ou premios,
parte desta información serve para filtrar aos candidatos/participantes.
 Algúns dos datos pódeos modificar ti, pero outros, como a nacionalidade, unicamente se poden modificar pola
Administración/UXAI do Centro ao que corresponde a túa titulación.
 Nesta pantalla tamén terás que aceptar a política de protección de datos da UDC. Para elo terás que pulsar
previamente no enlace coa descrición da dita política, e aceptar.


PREINSCRIPCIÓN
PANTALLA “ADJUNTAR DOCUMENTOS”
 Nesta pantalla poderás achegar unha grande cantidade de documentos que facilitarán as túas xestións coa
Universidade.
 Aínda que ningún deles aparece como obrigatorio, ten en conta que, como eres alumno de inicio de estudos, o normal
é que tanto o documento identificativo como o título co que accediches aos estudos nos que estás a matricular teñas
que entregalos nalgún momento no teu Centro.
 En canto ao resto de documentos, algúns fan referencia a situacións que xerarán unha redución no importe que terás
que pagar pola túa matrícula (por exemplo, a acreditación de familia numerosa). Aínda que podes marcar esas
exencións/bonificacións mentres te matriculas, sen necesidade de que subas os documentos xustificativos neste
momento, é recomendable que o fagas, xa que en caso contrario terás que achegalos no prazo de 10 días a través do
módulo de “Solicitudes de instancias” da túa Secretaría Virtual. Neste sentido, ten en conta que, se se che pasa este
prazo e non presentas esa documentación, o Centro pode dar de baixa a túa matrícula para este curso.
 Actualmente, só se pode subir un arquivo por cada tipo de documento. Na maior parte dos documentos que aparecen
predefinidos nesta pantalla, isto non representa ningún problema, xa que o normal é que o documento estea nun só
arquivo, pero se queres utilizar a opción “Outros documentos” e queres subir dous ou máis documentos de diferente
natureza (un visado e un informe médico, por exemplo), deberás unilos nun só documento.


PREINSCRIPCIÓN
PANTALLA “CUESTIONARIO ESTATÍSTICO”
 Na terceira pantalla é necesario que cubras o cuestionario estatístico.


PREINSCRIPCIÓN
PANTALLA “MATERIAS A MATRICULAR”
 Na seguinte pantalla poderás seleccionar as materias que vas matricular.
 Na parte superior dereita amósase en todo momento o total de materias que seleccionaches e o total de créditos que
levas matriculados.
 Lembra que, como te matriculas de primeiro curso por primeira vez, é necesario matricular 60 créditos ECTS (ou os
que estableza o plan de estudos para o primeiro curso, no caso dalgúns programas de simultaneidade).


PREINSCRIPCIÓNPANTALLA “MATERIAS A MATRICULAR”:SELECCIONAR A MENCIÓN
 Ainda que nalgunhas titulacións hai que cursar obrigatoriamente unha mención, mentres que noutras, ademais, existe
tamén a posibilidade de cursar o título sen mención, esta posibilidade nunca se da en alumnos de inicio de estudos de
Grao, polo que, no teu caso, aínda que vexas que podes elixir mención, non é necesario que o fagas, e se o fas, non
ten efecto algún.


PREINSCRIPCIÓN
PANTALLA “MATERIAS A MATRICULAR”:SELECCIONAR O RÉXIME DE PERMANENCIA
 A continuación verás un despregable no que poderás optar entre 3 valores:
 0-Dedicación a tempo completo: é o réxime ordinario de dedicación ao estudo e o que aparece por defecto na túa matrícula.
 2-Solicitude dedicación a tempo parcial: é un réxime que permite cursar un mínimo de 24 créditos e un máximo de 48, pero debes cumprir
determinados requisitos (podes consultar a normativa aquí). Se desexas solicitar este réxime, debes marcalo no despregable, pero terás que
matricularte de 60 créditos, e se finalmente autorízase o tempo parcial, poderás modificar a matrícula na Administración/UXAI do teu Centro para
eliminar as materias que non vas cursar este ano.
 4-Solicitude matrícula en réxime adaptado: é un réxime que permite cursar un mínimo de 6 créditos e un máximo de 24. O resto da súa regulación é
igual que a que se indica para a dedicación a tempo parcial (esixencia de certos requisitos, mesma normativa, necesidade de marcalo no despregable,
matrícula de 60 créditos e posterior modificación pola Administración/UXAI no caso de que se conceda).
 Se vas solicitar algún destes réximes especiais e non engades xa o documento xustificativo na pantalla “Achegar documentos”, terás
que presentalo no prazo de 10 días a través do modulo de “Solicitudes de instancias”, ao que poderás acceder tras terminar a túa
matrícula.


PREINSCRIPCIÓN
PANTALLA “MATERIAS A MATRICULAR”:SELECCIONAR O IDIOMA
 Nalgúns estudos ofértase a posibilidade de cursar algunhas das materias en inglés, polo que aparecerá, a continuación do apartado
destinado ao réxime de permanencia, o apartado “Idioma”:
 Cando indiques o idioma, a aplicación automáticamente efectuará a selección do grupo que corresponda (inglés ou español-galego) en
cada unha das materias que matricules.

PREINSCRIPCIÓN
PANTALLA “MATERIAS A MATRICULAR”: INFORMACIÓN
 Para axudarte na realización correcta da matrícula, encontrarás debaixo das opcións e antes da selección de materias
unha serie de mensaxes informativos.
 Léeos antes de proceder á selección das materias a matricular. En particular, verás un enlace a unha ficha coas
características da titulación e as condicións de obtención do título. É importante que a revises para asegurarte de que
matriculas as materias correctas no caso de que teñas que elixir xa en primeiro curso entre diferentes opcións.


PREINSCRIPCIÓN
PANTALLA “MATERIAS A MATRICULAR”: SELECCIÓN DE MATERIAS: POTENCIAL DE MATRÍCULA
 Na parte inferior da pantalla verás o que se denomina o potencial de matrícula.
 A relación de materias que podes seleccionar amósanse en formato táboa, con varias lapelas. No caso dos alumnos
de inicio de estudos, coma ti, a lapela importante é a primeira que está etiquetada como plan.
 Na táboa podes filtrar as materias usando a barra de filtro que aparece debaixo da cabeceira e tecleando no campo
que queiras filtrar. Non esquezas quitar o filtro unha vez selecciones as materias necesarias, para que volva a amosar
o resto do potencial de matrícula.


PREINSCRIPCIÓN
PANTALLA “MATERIAS A MATRICULAR”: SELECCIÓN DE MATERIAS:MARCAXE
 As materias selecciónanse individualmente no botón co símbolo “+” da esquerda.
 Tamén é posible seleccionar todo o grupo de materias que se está visualizando na táboa, pulsando no botón co
símbolo “+” da cabeceira. Isto pode ser útil, por exemplo, se primeiro filtras as dun cuadrimestre, de forma que podes,
cun único xesto, seleccionalas todas, aínda que para ti, como alumno de inicio de estudos, non resulta necesario facer
ese filtro previo e podes pulsar directamente no símbolo “+”, salvo en casos excepcionais.


PREINSCRIPCIÓN
PANTALLA “MATERIAS A MATRICULAR”: SELECCIÓN DE MATERIAS: SELECCIÓN DE GRUPO DE DOCENCIA
 Algunhas materias dalgúns plans de estudo poden necesitar a túa intervención para ser matriculadas, como ocorre
coas materias nas que se ofertan varios grupos de docencia para elixir.
 Se ao tratar de matricular un grupo de materias aparece a seguinte alerta, significa que debes matricular esas
materias de forma individual (cando menos unha delas) para seleccionar o grupo que desexas.
 Unha vez que selecciones nunha materia o grupo, o sistema asignará automaticamente ese grupo en todas as
materias que dispoñan del, polo que as seguintes seleccións poden ser en bloque.


PREINSCRIPCIÓN
PANTALLA “MATERIAS A MATRICULAR”: SELECCIÓN DE MATERIAS: TÁBOA CON MATERIAS SELECCIONADAS
 Unha vez que selecciones unha materia do potencial de matrícula, esta sumase ao contador de materias e créditos da
parte superior, e quítase da táboa de potencial para poñela noutra táboa superior de materias seleccionadas.
 Na táboa de materias seleccionadas da parte superior podes consultar unha materia pulsando no botón do lapis ou
eliminala pulsando no botón co símbolo X.


PREINSCRIPCIÓNPANTALLA “MATERIAS A MATRICULAR”: SELECCIÓN DE MATERIAS:VALIDACIÓN FINAL
 A aplicación realiza validacións cando, tras finalizar a selección de materias, pulses o botón “Seguinte” na parte inferior
ou pulses o botón “Información do pago” do fluxo superior.
 Se obtes unha mensaxe de error ao tratarse de pasar á seguinte fase da matrícula que estea etiquetado como ERRO
VALIDACIÓN, significa que incumpres algunha regra de matrícula (como a obriga de matricular 60 ECTS o primeiro
ano). Neste caso, consulta a ficha do plan de estudos e, se non podes solucionar o problema, ponte en contacto coa
Administración/UXAI do Centro responsable da túa titulación.


PREINSCRIPCIÓN
PANTALLA “INFORMACIÓN DO PAGO”: INFORMACIÓN DO PAGO: DESCONTOS
 Nesta pantalla poderás seleccionar a información para o cálculo do importe a pagar.
 En primeiro lugar verás os “descontos”, que son aquelas situacións recollidas na listaxe que se abre ao marcar o cadro
correspondente, que supoñen unha redución do importe a pagar (se consideras que tes un desconto que non figura na
listaxe, ponte en contacto coa Administración/UXAI da túa titulación e infórmalle). Unha vez marques o cadro (1),
selecciona o desconto (2) e pásao co botón “>” á sección da dereita (3).
 Se seleccionas un desconto, lembra que antes de finalizar a matrícula podes engadir, no apartado “Achegar
documentos”, o documento xustificativo. Se non o fas, dispós dun prazo de 10 días para levalo a cabo, usando a
instancia que encontrarás no módulo de “Solicitudes de instancias” da túa Secretaría Virtual. Se tampouco fas isto,
pode decidirse a desistencia da túa matrícula, polo que perderás a praza concedida, ao igual que poderá ocorrer se
indicas un desconto ao que non tes dereito.


PREINSCRIPCIÓN
Desconto/bonificación Descrición: Efectos Documentación xustificativa
Bonificación 99% Xunta de Galicia
Estudantes de Grao que cumpran os requisitos establecidos polo decreto de prezos 
públicos de estudos universitarios para cada curso académico: bonificacion do 99% do 
importe dos créditos das materia matriculadas en primeira matrícula
Discapacidade
Estudantes que teñan a condición de persoa con discapacidade ou con funcionalidades 
diversas: exentos de pagar as taxas académicas e administrativas, pero pagarán os 
seguros.
Certificado de discapacidade
Familia numerosa especial
Membros dunha unidade familiar con consideración de familia numerosa de categoría 
especial: exentos de pagar as taxas académicas e administrativas, pero pagarán os 
seguros.
Documento oficial expedido pola administración autonómica competente
Familia numerosa xeral Membros dunha unidade familiar con consideración de familia numerosa de categoría 
xeral: bonificación do 50 % das taxas académicas e administrativas, pero non do seguro. Documento oficial expedido pola administración autonómica competente
Ingreso mínimo vital Beneficiarios da prestación do ingreso mínimo vital: exentos de pagar as taxas 
académicas, pero deberán pagar as taxas administrativas e os seguros. Resolución da concesión do dito ingreso
Matrícula de honra LOXSE/LOE ou 
equivalentes
Estudantes que acrediten ter obtido algunha destas mencións: matrícula de honra global 
en 2º Bacharelato ou Ciclo Formativo Superior, premio extraordinario de Bacharelato ou 
de Ciclo Formativo Superior, Medalla en olimpíadas académicas acreditadas de ámbito 
nacional ou internacional
Certificado do centro respectivo para os supostos de matrícula de honra e 
premio extraordinario.
Acreditación da consecución da medalla no caso das olimpíadas académicas
Persoal da UDC
Empregados da Universidade da Coruña, os seus fillos e fillas sen independencia 
económica, o seu cónxuxe ou parella de feito debidamente inscrita e as persoas en 
réxime de acollida: exentos de pagar as taxas académicas, pero pagarán as taxas 
administrativas e os seguros.
Certificado obtido do portal do persoal polo titular do dereito (empregado da 
UDC).
No caso de que o beneficiario non sexa o titular do dereito, ademais, 
xustificación documental da relación de parentesco.
Solicitude de matrícula a tempo 
parcial
Solicitantes de réxime de dedicación a tempo parcial: exentos de pagar as taxas 
académicas ata que se resolva a súa solicitude, pero deberán pagar as taxas 
administrativas e os seguros.
A recollida na normativa de aplicación, en función do suposto que xustifique 
a petición
Solicitude de matrícula en réxime 
adaptado Solicitantes de réxime adaptado: como os solicitantes de matrícula a tempo parcial. A recollida na normativa de aplicación, en función do suposto que xustifique 
a petición
Solicitude de pago por factura
Solicitantes cuxa matrícula vaia ser abonada por unha empresa ou por conta propia como 
profesional: exentos de pagar as taxas académicas e administrativas que cubra a 
empresa, pero pagarán as restantes e os seguros.
Victimas de terrorismo Persoas que sufriron ataques terroristas e os seus familiares: exentos de pagar as taxas 
académicas, pero pagarán as taxas administrativas e os seguros. Resolución de acollida ao Programa de Axudas ás Vítimas de Terrorismo
Violencia de xénero
Vítimas de violencia de xénero e os seus fillos e fillas menores de idade suxeitos á súa 
tutela e garda e custodia: exentos de pagar as taxas académicas, pero pagarán as taxas 
administrativas e os seguros.
Informe preceptivo do Ministerio do Interior, recoñecemento por parte da 
Administración xeral do Estado dunha pensión extraordinaria por acto de
terrorismo, sentenza xudicial firme, calquera medio de proba admisible
en dereito.

PREINSCRIPCIÓN
PANTALLA “INFORMACIÓN DO PAGO”: INFORMACIÓN DO PAGO: BOLSAS
 Tamén podes indicar se solicitaches ou tes concedida algunha bolsa, pero lembra que marcar esta condición na
matrícula non constitúe unha solicitude de bolsa. As bolsas tramítanse por outros cauces, e no momento da matrícula
xa tes que tela solicitada (aínda que non obtiveras todavía a resolución). En caso de dubida, consulta coa
Administración/UXAI do Centro responsable do teu título.
 Ao igual que no paso anterior cos descontos, se fose o caso, marca o tipo de bolsa e pulsa no botón “>” para pasalo á
sección da dereita.
 Se marcas que solicitaches ou tes concedida algunha bolsa, lembra que antes de finalizar a matrícula podes incluír, no
apartado “Achegar documentos”, a xustificación da dita bolsa (agás no caso das bolsas do MEFPD, que non é
necesario que o acredites). Se non o fas, dispós dun prazo de 10 días para levalo a cabo, usando a instancia que
encontrarás no módulo de “Solicitudes de instancias” da túa Secretaría Virtual. Se tampouco fas isto, pode decidirse a
desistencia da túa matrícula, polo que perderás a praza concedida. Ao igual que pasaba cos descontos, se se detecta
falsidade ao indicar que solicitaches unha bolsa, poderase anular a túa matrícula.
 Nalgúns supostos, a UDC ten xa coñecemento de que se te concedeu unha bolsa, polo que xa aparecerá recollida na
sección “Seleccionado”, sen necesidade de que a marques ti nin de que xustifiques a súa concesión.


PREINSCRIPCIÓN
PANTALLA “INFORMACIÓN DO PAGO”:INFORMACIÓN DO PAGO: NUMERO DE PRAZOS
 Unha vez que marcaches os descontos e/ou condición de bolseiro, debes marcar o número de prazos nos que
desexas pagar a matrícula:
 Prazo único: nos 10 días naturais seguintes a realizar a matrícula
 En 4 prazos:
 Primeiro prazo polo total das taxas administrativas e os seguros e o 40% das taxas académicas: nos dez
días naturais seguintes a realizar a matrícula
 Segundo prazo polo 30% das taxas académicas: nas datas indicadas no resgardo de matrícula
 Terceiro prazo polo 20% das taxas académicas: nas datas indicadas no resgardo de matrícula
 Cuarto prazo polo 10% das taxas académicas: nas datas indicadas no resgardo de matrícula


PREINSCRIPCIÓN
PANTALLA DE “INFORMACIÓN DO PAGO”: INFORMACIÓN DO PAGO: FORMA DE PAGO
 A continuación debes indicar a forma de pago. As actualmente dispoñibles son:
• DOMICILIACIÓN BANCARIA
Esta opción non permite fraccionar o importe da matrícula. Cómpre enviar autorización de domiciliación bancaria 
asinada polo titular da conta usando a instancia correspondente no módulo de “Solicitude de instancias” da tua
Secretaría Virtual. O impreso de autorización é un dos que se xeran no último paso da matrícula. 
• ENTIDADE FINANCEIRA
Esta modalidade permite o pago único ou fraccionado en 4 prazos. O pago pódese realizar polos caixeiros 
automáticos, con tarxeta pola pasarela de pago das entidades, ou directamente nas entidades bancarias 
colaboradoras coa UDC. Os impresos para abonar estes importes xéranse no último paso da matrícula (neste 
enlace encontrarás unha guía para o pago con tarxeta a través da pasarela de pago).


PREINSCRIPCIÓNPANTALLA “INFORMACIÓN DO PAGO”: INFORMACIÓN DO PAGO: OUTROS IMPORTES
 Os importes obligatorios en la matrícula, como poden ser a apertura de expediente e outras taxas e seguros
obrigatorios, visualizaranse directamente no seguinte paso da matrícula, pero neste momento podes engadir outros
seguros de forma voluntaria (o Seguro Hac Luce Mobilidade é un seguro para alumnos da UDC que se van a unha
universidade estranxeira a través do programa ERASMUS).
 Se desexas facelo, marca o seguro ou os seguros que te interesan e se engadirán ao cálculo da matrícula.
 Podes atopar a información dos seguros no seguinte enlace.


PREINSCRIPCIÓN
PANTALLA “CONFIRMACIÓN DA MATRÍCULA”
 Na última pantalla poderás revisar todos os datos introducidos na matrícula e, se fose o caso, podes retroceder a
modificalos


PREINSCRIPCIÓN
PANTALLA “CONFIRMACIÓN DE LA MATRÍCULA”
 Una vez pulsado el botón de confirmar tendrás disponibles los impresos correspondientes, que habitualmente serán:
 El impreso de solicitud de matrícula con el resumen de la matrícula
 El impreso de abonaré, si has seleccionado la forma de pago entidad financiera
 El mandato SEPA que tendrás que enviar firmado a través del módulo de instancias del portal académico si has
seleccionado la forma de pago domiciliación bancaria
 A continuación, al pulsar en “Continuar”, la aplicación te remitirá a una página web que contiene información
importante para después de la matrícula que debes leer detenidamente.


PREINSCRIPCIÓN
EN CASO DE PROBLEMAS / DÚBIDAS
 Se atopas problemas durante a realización da matrícula, ou tes dúbidas, ponte en contacto coa 
Administración/UXAI do Centro responsable do título no que te estás matriculando. 
 Podes atopar as direccións dos centros no seguinte enlace:


GUÍA DE MATRÍCULA 
INICIO DE ESTUDOS DE GRAO