 
1 
 
NORMATIVA DO/DA DEPORTISTA  DE ALTO NIVEL DA UNIVERSIDADE DA CORUÑA 
(DANUDC) 
Aprobada polo Consello de Goberno na súa sesión de 29/06/2022 
 
EXPOSICIÓN DE MOTIVOS  
Actualmente a actividade física e deportiva converteuse nunha condición para o 
desenvolvemento integral da persoa , co obxectivo de fomentar, difundir e xestionar a práctica 
do deporte entre os membros da comunidade universitaria, xa que aglutina elementos como a 
formación de hábitos beneficiosos para a saúde, as relacións sociais e a ocupación do tempo de 
lecer. 
Nunha concepción moderna da educación universitaria, o deporte debe figurar como un aspecto 
fundamental na formación do estudantado, así como do resto  da comunidade universitaria. 
A ordenación da práctica deportiv a e o seu desenvolvemento , nas universidades en xeral e na 
Universidade da Coruña en particular, resulta de capital importancia, o que fai necesario arbitrar 
una serie de medidas de orde académica e axudas que faciliten a plena integración dos/as 
deportistas no mundo universitario, ao mesmo tempo que permitan garantir unha adecuada 
compatibilidade entre o éxito nos seus estudos e a súa traxectoria deportiva. 
Con base no marco lexislativo descrito nesta normativa do/da deportista  de alto nivel, a 
Universidade da Coruña, ademais de fomentar a práctica deportiva saudable na comunidade 
universitaria a través da promoción de actividades deportivas nas instalación s universitarias, 
establece medidas para conciliar a vida académica e profesional coa práctica deporti va, e 
recoñece os dereitos e deberes do/da deportista universitario/a. 
O Consello de Goberno da Universidade da Coruña acordou aprobar esta normativa en  que se 
recollen as medidas de promoción e apoio ao deporte universitario, e se definen os obxectivos e 
as estratexias que cómpre seguir no d ito ámbito, á vez que se reg ulan os recoñecementos de 
estudos e actividades e se fixan os criterios para  conciliar as actividades académica e deportiva. 
 
MARCO LEXISLATIVO  
A Lei orgánica 6/2001, do 21 de decembro, de universidades no seu artigo 90, dentro do Título 
XIV («Do deporte e a extensión universitaria»), establece: «a práctica deportiva na universidade 
é parte da formación do alumnado e considérase de interese xeral para todos os membros da 
comunidade universit aria» e «as universidades establecerán as medidas oportunas para 
favorecer a práctica deportiva dos membros da comunidade universitaria e,  se é o caso, 
proporcionarán instrumentos para a compatibilidade efectiva desa práctica coa formación 
académica do estudantado». 
En consonancia co dito precepto legal, o Real decreto 1791/2010, do 30 de decembro, polo que 
se aproba o Estatuto do /da estudante universitario /a concibe, nos seus artigos 61 e 62, a 
Código Seguro De Verificación 1NI79H+9Ha4IB6qXOrP4Ig==Estado Data e hora
Asinado Por Vicerr. de Igualdade, Cultura e Deporte  - Cristina López Villar Asinado 29/06/2022 12:40:34
Observacións Páxina 1/7
Url De Verificación https://sede.udc.gal/services/validation/1NI79H+9Ha4IB6qXOrP4Ig==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: M2SFNSKA3TEQ87RRBVDH6HV2
Este documento es copia auténtica de un documento custodiado por la Universidade da Coruña. Fecha de creación: 29/06/2022 13:38:52  Página 1 de un total de 7 página(s).


 
2 
 
actividade física e deportiva como un compoñente da formación integral do estudantado  
universitario e encoméndalles  ás universidades diferentes actuacións para promo ver a 
actividade física e deportiva, caso do desenvolvemento de estruturas e programas para acoller 
a práctica deportiva do estudantado , nas condicións máis apropiadas segundo os usos, para o 
que destinará os medios materiais e espazos suficientes. 
Os citados artigos establecen que as universidades promoverán  a compatibilidade da actividade 
académica e a actividade deportiva do estudantado , e m áis concretamente a do estudantado 
que conte co recoñecemento da condición de deportista de alto nivel por parte do Consello 
Superior de Deportes, ou de deportistas de nivel cualificado ou similar por  parte das 
comunidades autónomas. Ademais disto promoverán programas de actividade física e deportiva 
específicos para estudantes con discapacidade. 
Así mesmo, no ámbito das normas reguladoras da actividade deportiva tamén se recollen  
referencias ás actuacións que as universidades deben desenvolver. Así, a Lei 10/1990, do 15 de 
outubro, do deporte, nos seus artigos 6 e 53, establece previsións relativas á incorporación ao 
sistema educativo d e deportistas que  teñan a consideración de alto nivel e como 
desenvolvemento das ditas previsións, o Real decreto 971/2007, do 13 de xullo, de deportistas 
de alto nivel e alto rendemento alude expresamente no seu artigo 9 á obriga das universidades 
a tomaren en consideración a dita condición de deportistas en procesos tales como cambios de 
grupos de docencia, de horarios ou de exames, para os efectos de lles permitir conciliar as súas 
aprendizaxes coas súas responsabilidades e actividades deportivas, ou en aspectos tales como 
os requisitos de permanencia. 
Na mesma liña das normas estatais, a lexislación da Comunidade Autónoma de Galicia, a través 
da Lei 3/2012, do 2 de abril, do deporte de Galicia, no seu artigo 36, recolle os beneficios dos/as 
deportistas de alto nivel  de Galicia , outórgalles a posibilidade de accederen á concesión de 
bolsas académicas e axudas económicas, así como a compatibilización dos seus estudos e a súa 
actividade deportiva.  
No ámbito normativo propio da Universidade da Coruña tamén se recolle a importancia da 
actividade deportiva. Así, nos seus Estatutos, aprobados polo Decreto 101/2004, do 13 de maio 
e modificados polo Decreto 194/2007, do 11 de outubro, sinálase como finalidade da extensión 
universitaria, no seu artigo 59, “contribuír ao progreso e á difusión da actividade científica, 
técnica, cultural e deportiva no ámbito da comunidade universitaria e da sociedade”, así como 
no artigo 66, k), o dereito do estudantado  a “obter o recoñecemento académico pola súa 
participación en actividades universitarias culturais,  deportivas, de representación estu dantil, 
solidarias e de cooperación.” 
No Decreto 165/2020, de 17 de setembro, polo que se regula o deporte de alto nivel, de alto 
rendemento e de rendemento deportivo de base de Galicia establécese a regulamentación  
deste tipo de deporte, así como dos centros de alto nivel deportivo, da comisión galega de 
avaliación de alto rendemento deportivo e de rendemento deportivo de base e a oficina de 
atención ao deportista. 
Con base neste  Decreto 165/2020, de 17 de setembro , elabórase a ORDE , do 23 de xuño de 
2021, pola que se establecen os criterios técnico-deportivos para a obtención das condicións de 
Código Seguro De Verificación 1NI79H+9Ha4IB6qXOrP4Ig==Estado Data e hora
Asinado Por Vicerr. de Igualdade, Cultura e Deporte  - Cristina López Villar Asinado 29/06/2022 12:40:34
Observacións Páxina 2/7
Url De Verificación https://sede.udc.gal/services/validation/1NI79H+9Ha4IB6qXOrP4Ig==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: M2SFNSKA3TEQ87RRBVDH6HV2
Este documento es copia auténtica de un documento custodiado por la Universidade da Coruña. Fecha de creación: 29/06/2022 13:38:52  Página 2 de un total de 7 página(s).


 
3 
 
persoa deportista de alto nivel, alto rendemento deportivo e rendemento deportivo de base, e 
os criterios deportivos para o recoñecemento dos núcleos de adestram ento deportivo 
especializado.  
A Universidade baseándose no Decreto 165/2020, do 17 de setembro, publica unha instrución 
de Vicerreitoría de Planificación Académica e Innovación Docente sobre as medidas que se 
adoptarán n a docencia e avaliación dos/as depo rtistas de alto nivel  e de alto rendemento 
deportivo, adestradores/as, técnicos/as, xuíces/as e árbitros/as de alto nivel deportivo, 
que teñan formalizada matrícula na Universidade da Coruña. 
En consecuencia, o Consello de Goberno da Universidade da Coruña , na súa sesión do día 
29/06/2022, acorda aprobar a Normativa para  deportistas de Alto Nivel da Universidade da 
Coruña (DANUDC). 
 
1. OBXECTO 
Esta normativa ten por obxecto definir o concepto de deportista DANUDC, establecer as súas 
diferentes categorías, determinar os seus deberes e dereitos, e concretar as medidas de 
promoción e apoio d esta universidade ao deporte universitario e aos /ás deportistas 
universitarios/as, en consonancia cos obxectivos que, respecto diso, recolle o Plan estratéxico 
da Universidade da Coruña 2013-2020 (RS1.3). 
 
2. DEPORTISTAS DE ALTO NIVEL DA UNIVERSIDADE DA CORUÑA (DANUDC) 
Ten a consideración de deportista universitario /a, todo o estudantado matriculado no curso 
académico en vigor , en estudos conducentes a unha titulación universitaria oficial da 
Universidade da Coruña, así como o resto de membros da comunidade universitaria (PAS, PDI e 
PDC) da UDC que representen esta  universidade, ou a España, nalgunha competición oficial a 
nivel autonómico, nacional ou internacional, tanto a título individual como colectivo. 
Poderá obter a consideración de deportista universitario /a de alto nivel to do/toda deportista 
Universitario/a que cumpra algún dos seguintes requisitos durante o período académico do 
curso en que efectúe a solicitude ou durante o curso académico inmediato anterior a este: 
a. Ter o recoñecemento de deportista de alto nivel de conformidade co procedemento 
establecido polas correspondentes normas reguladoras de carácter estatal (Real decreto 
971/2007, do 13 de xullo, sobre deportistas de alto nivel e alto rendemento). 
b. Formar parte da selección nacional dalgunha das diferentes federacións deportivas estatais. 
c. Formar parte do Programa da Asociación de Deportes Olímpicos (ADO) ou do Programa de 
Apoio ao Deporte Obxectivo Paralímpico (ADOP). 
d. Ter a condición de deportista de alto nivel pola Xunta de Galicia (Decreto 165/2020, do 17 de 
setembro, polo que se regula o deporte de alto nivel, de alto rendemento e de rendemento 
Código Seguro De Verificación 1NI79H+9Ha4IB6qXOrP4Ig==Estado Data e hora
Asinado Por Vicerr. de Igualdade, Cultura e Deporte  - Cristina López Villar Asinado 29/06/2022 12:40:34
Observacións Páxina 3/7
Url De Verificación https://sede.udc.gal/services/validation/1NI79H+9Ha4IB6qXOrP4Ig==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: M2SFNSKA3TEQ87RRBVDH6HV2
Este documento es copia auténtica de un documento custodiado por la Universidade da Coruña. Fecha de creación: 29/06/2022 13:38:52  Página 3 de un total de 7 página(s).


 
4 
 
deportivo de base de Galicia) e que figuren recollidos no Diario Oficial de Galicia. 
e. Ser seleccionado/a pola Área de Deportes da Universidade da Coruña para representa r esta 
nos campionatos de España universi tarios (CEU)  e acadar un posto de medallista ; ser 
seleccionado/a pola Área de Deportes da Universidade da Coruña nos campionatos europeos 
universitarios (EUC) e acadar unha das oito primeiras posicións ou ser seleccionado polo 
Consejo Superior de Deportes (CSD) nos campionatos mundiais universitarios (WUC)  ou 
Universiada, na edición do curso académico inmediato anterior ao de referencia. No caso dos 
deportes de equipo, recibirán tal consideración todos/as os/as integrantes do equipo. 
Para outros niveis deportivos non contemplados con anterioridade, a Comisión de Valoración dos 
DANUDC poderá valorar outras circunstancias que serán debidamente motivadas. 
A condición de DANUDC terá unha validez dun (1) curso académico, renovable no caso de manter 
os requisitos mínimos esixidos. 
Tipos de niveis de deportistas de Alto Nivel: 
- DANUDC Categoría I 
Terán a consideración de deportista alto nivel UDC categoría I todo/a deportista universitario/a 
que cumpra con algún dos seguintes requisitos: 
a. Ter o recoñecemento de deportista de alto nivel segundo o Real decreto 971/2007, de 13 de 
xullo, sobre deportistas de alto nivel e alto rendemento. 
b. Formar parte da selección nacional dalgunha das diferentes federacións deportivas estatais. 
c. Formar parte do Programa de Deportes Olímpicos (ADO) ou do Programa de Apoio ao 
Deporte Obxectivo Paralímpico (ADOP). 
d. Ter a condición de deportista de alto nivel pola Xunta de Galicia segundo o Decreto 6/2004, 
do 8 de xaneiro, polo que se regula a cualificación dos deportistas  galegos de alto nivel e os 
programas de beneficios dirixidos a estes e que figuren recollidos no Diario Oficial de Galicia. 
- DANUDC Categoría II 
Terán a consideración de deportista de alto nivel UDC categoría II  todo/toda deportista  que 
cumpra os seguintes requisitos: 
a. Ser medallista formando parte da selección universitaria da UDC nos  últimos campionatos 
nacionais. 
b. Clasificarse entre os oito primeiros,  en competicións oficiais do Comité Español de Deporte 
Universitario en competicións europeas, durante o curso académico anterior. 
c. Ser seleccionado polo Consejo Superior de Deportes (CSD) nos campionatos mundiais 
universitarios (WUC) o Universiada, na edición do curso académico inmediato anterior ao de 
referencia.  
 
Código Seguro De Verificación 1NI79H+9Ha4IB6qXOrP4Ig==Estado Data e hora
Asinado Por Vicerr. de Igualdade, Cultura e Deporte  - Cristina López Villar Asinado 29/06/2022 12:40:34
Observacións Páxina 4/7
Url De Verificación https://sede.udc.gal/services/validation/1NI79H+9Ha4IB6qXOrP4Ig==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: M2SFNSKA3TEQ87RRBVDH6HV2
Este documento es copia auténtica de un documento custodiado por la Universidade da Coruña. Fecha de creación: 29/06/2022 13:38:52  Página 4 de un total de 7 página(s).


 
5 
 
- DANUDC Categoría III 
Terán a consideración de deportista de alto nivel UDC categoría III quen acredite un excelente 
rendemento, tanto en competicións nacionais ou internacionais de máxima categoría, dentro das 
modalidades deportivas que son de interese para a promoción do deporte na Universidade da 
Coruña. 
 
3. DEREITOS E MEDIDAS DE APOIO A DANUDC 
Establécense como dereitos dos/das DANUDC os seguintes: 
a. Inclusión no programa de titorización da ADI (Axuda a Diversidade da Universidade da 
Coruña, dependente d a Vicerreitoría de Planificación Académica e Innovación Docente, 
VPAID) no que os/as titores/as asesorarán aos /ás deportistas e realizará labores de 
intermediación entre o estudant ado e o seu profesorado para facilitar a conciliación das 
actividades académicas e deportivas daquel  (asesoramento de trámites administrativos, 
adaptacións académicas, seguimento e avaliación e mediación nas solicitudes de cambios de 
horarios, exames e prácticas obrigatorias). 
b. Recoñecemento de créditos de participación (ECTS) nas ensinanzas de grao por actividades. 
A cantidade e as condicións para o recoñecemento  efectivo dos ECTS establecera nse 
mediante unha resolución reitoral, de acordo coa normativa vixente na UDC.  
c. Acceso ao programa específico de bolsas e axudas que a Univer sidade da Coruña convoque 
para deportistas universitarios/as de alto nivel. 
d. Abono Deporte gratuíto para o curso no que ten recoñecida a condición de DANUDC.  
e. Acceso gratuíto ás instalacións deportivas da Universidade da Coruña en igualdade de 
condicións que o resto de persoas  abonadas á Área de Deportes. 
f. Asesoramento e servizos complementarios relacionados co alto rendemento deportivo en 
colaboración con servizos, centros e facultades da Universidade da Coruña. 
g. Acceso á convocatoria de bolsas de exención de taxas de matrícula.   
h. Reserva, como mínimo, dun 3% das prazas das residencias universitarias. 
i. Reserva, como mínimo, dun 2% das axudas propias da UDC para o transporte e o comedor. 
j. A reserva dun 3% na preinscrición e matrícula nos másteres universitarios para o curso 
académico en vigor. As bolsas e axudas serán incompatibles no caso de que compartan o 
mesmo obxecto da bolsa ou axuda. 
  
Código Seguro De Verificación 1NI79H+9Ha4IB6qXOrP4Ig==Estado Data e hora
Asinado Por Vicerr. de Igualdade, Cultura e Deporte  - Cristina López Villar Asinado 29/06/2022 12:40:34
Observacións Páxina 5/7
Url De Verificación https://sede.udc.gal/services/validation/1NI79H+9Ha4IB6qXOrP4Ig==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: M2SFNSKA3TEQ87RRBVDH6HV2
Este documento es copia auténtica de un documento custodiado por la Universidade da Coruña. Fecha de creación: 29/06/2022 13:38:52  Página 5 de un total de 7 página(s).


 
6 
 
4. DEBERES DOS/DAS DANUDC 
Establécense como deberes dos/das DANUDC os seguintes: 
a. Participar nas sesións de titorías que se concreten co /coa titor/a académico/a que asigne o 
centro. 
b. Presentarlle o calendario deportivo a quen titorice, en que figuren as datas e os horarios dos 
adestramentos, competicións ou convocatorias. No caso de non as poder presenta r con 
exactitude, achegaralle un calendario provisional co compromiso de o actualizar o máis axiña 
posible. En calquera caso, a dita presentación será entregada cunh a anterioridade dun (1) 
mes  ás datas dos exames oficiais ou das prácticas obrigatorias. 
c. Concretar con quen titorice as posibles incompatibilidades entre a actividade académica e a 
práctica deportiva. 
d. Xustificar as ausencias nas sesións académicas (tanto teóricas como prácticas) pola 
participación en adestramentos, convocatorias e/ou competicións. Será necesario presentar 
una certificación asinada polo club ou federación correspondente. 
e. Colaborar coa Universidade da Coruña na promoción de programas e proxectos de actividade 
física, exercicio e saúde e hábitos de vida saudable. 
f. Mostrar un comportamento acorde co Código Ético Deportivo e co Regulamento de 
participación en competicións, nas relacións co a organización, árbitros /as e outros /as 
deportistas que formen parte da organización naquelas competicións ou actividades en que 
participen. 
g. Cumprir as normas establecidas polos regulamentos de réxime interno da Área de Deportes 
da UDC, tanto no uso das súas instalacións como no das competicións  deportivas internas e 
externas deportivas en que participen, así como naqueloutras en que o fagan representando 
a Universidade da Coruña. 
h. Cumprir as normas de disciplina deportiva elaboradas polos estamentos oficiais 
organizadores das competicións en que participe en representación da Universidade da 
Coruña. 
i. Participar nas convocatorias do Campionato de Galicia Universitario, Campionato de España 
Universitario, Campionato de Europa Universitario e Campionato do Mundo Universitario e 
Universiadas, correspondentes á disciplin a deportiva para a que f oron considerados/as 
deportistas universitarios/as de alto nivel en representación da Universidade da Coruña. 
j. Informar á Área de Deportes dos resultados que obteñan en competicións oficiais durante o 
período de validez de consideración de DANUDC. 
k. Garantir que toda a información e os datos facilitados en referencia a resultados deportivos, 
marcas e convocatorias están certificados polo club e/ou federación deportiva 
correspondente. 
Código Seguro De Verificación 1NI79H+9Ha4IB6qXOrP4Ig==Estado Data e hora
Asinado Por Vicerr. de Igualdade, Cultura e Deporte  - Cristina López Villar Asinado 29/06/2022 12:40:34
Observacións Páxina 6/7
Url De Verificación https://sede.udc.gal/services/validation/1NI79H+9Ha4IB6qXOrP4Ig==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: M2SFNSKA3TEQ87RRBVDH6HV2
Este documento es copia auténtica de un documento custodiado por la Universidade da Coruña. Fecha de creación: 29/06/2022 13:38:52  Página 6 de un total de 7 página(s).


 
7 
 
No caso de non cumprir con algunha das anteriores condicións (agás por motivos debidamente 
xustificados), perderase a condición de DANUDC. 
 
5. OBTENCION DA CONDICIÓN DANUDC 
Unha vez presentada a solicitude e logo de que a  comisión pertinente lle recoñeza a condición, 
o/a deportista deberá aceptar e asinar o documento de compromiso de recoñecemento de 
DANUDC.  
 
6. DISPOSICIÓN FINAL 
Esta Normativa do/da deportista de alto nivel da Universidade da Coruña (DANUDC)  entrará en 
vigor o día seguinte da súa publicación no Taboleiro Oficial da UDC. 
Código Seguro De Verificación 1NI79H+9Ha4IB6qXOrP4Ig==Estado Data e hora
Asinado Por Vicerr. de Igualdade, Cultura e Deporte  - Cristina López Villar Asinado 29/06/2022 12:40:34
Observacións Páxina 7/7
Url De Verificación https://sede.udc.gal/services/validation/1NI79H+9Ha4IB6qXOrP4Ig==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: M2SFNSKA3TEQ87RRBVDH6HV2
Este documento es copia auténtica de un documento custodiado por la Universidade da Coruña. Fecha de creación: 29/06/2022 13:38:52  Página 7 de un total de 7 página(s).
