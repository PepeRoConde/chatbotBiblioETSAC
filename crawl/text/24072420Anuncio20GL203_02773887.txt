 
 
P á x i n a 1 | 10 
 
NORMATIVA QUE REGULA A PROGRESIÓN E A PERMANENCIA DO 
ESTUDANTADO DE GRAO E  MESTRADO UNIVERSITARIO NA 
UNIVERSIDADE DA CORUÑA 
 
A consideración da  diversidade do colectivo discente é esencial á hora de  planificar e 
ordenar as ensinanzas universitarias oficiais co obxecto de ofrecer un servizo público de 
calidade, que teña presente a variedade de persoas que poidan cursar estudos 
universitarios e garanta unha adecuada relación entre a duración dos estudos e a 
permanencia do al umnado na universidade. Non se debe perder de vista que a dita 
permanencia implica a utilización de recursos públicos que son, pola súa propia 
natureza, limitados. 
As demandas da sociedade actual , a lexislación vixente e a responsabilidade social , que 
debe caracterizar a actividade dunha institución de educación superior, fan necesario que 
a Universidade da  Coruña (UDC)  dispoña de normas de permanencia  que permita n 
compatibilizar o labor universitario de recompilación, síntese e transferencia de 
coñecemento ao alumnado cun adecuado aproveitamento dos fondos públicos destinados 
á formación universitaria . Así mesmo, resulta preciso ordenar o progreso académico  de 
xeito que a maioría do alumnado poida acadar un b o rendemento, implicar o estudantado 
no avance e o progreso dos seus estudos e axustar a matrícula ao volume de créditos que 
un/ha estudante de media pode razoablemente superar no marco ECTS. Deste xeito 
materialízase a conxunción entre a protección de dereitos  do estudantado co adecuado 
exercicio da súa responsabilidade, aspecto a que alude o  Estatuto do estudante 
universitario (Real decreto 1791/2010). 
Na actualidade, moitos /as estudantes enfrontan unha ampla diversidade de situacións  
alleas á súa vontade que lles dificultan e impiden un progreso óptimo e mesmo chegan a 
comprometer a súa permanencia nos estudos universitarios, o que evidencia que a 
normativa vixente xa non resulta acaída. Entre estas situacións pódense citar problemas 
de corte socioeconómico, laboral, de saúde (incluída a mental), de prestación de coidados, 
e outros. Así mesmo, é preciso recoñecer o dereito das persoas a recibir unha segunda 
oportunidade académica transcorrido un tempo razoable tras as consecuencias d estas 
situacións. 
Tendo en conta todo o anterior, faise necesario actualizar a actual norma que regula a 
progresión e a permanencia dos/as estudantes de grao e m estrado na Universidade da 
Coruña, aprobada polo Consello de Goberno e  o Consello Social en maio de 2017, para a 
adaptar a esta diversidade cada vez máis evidente na nosa sociedade. 
A Lei orgánica 2/2023, do 22 de marzo, do sistema univ ersitario, establece que a 
autonomía das universidades comprende a admisión, o réxime de permanencia e a 
verificación dos coñecementos adquiridos polos/as estudantes. O artigo 47.f sinala que o 
Consello Social deberá informar sobre as normas que regulen o progreso e a permanencia 
do estudantado na universidade. A Lei 6/2013, do 13 de xuño, do sistema universitario de 
Galicia, no seu art igo 75.4.h, recoñécelle ao Consello Social, entre as funcións de 
supervisión de actividades universitarias, a de aprobar as normas que regulen o progreso 
e a permanencia na universidade dos e das estudantes de acordo coas características dos 
respectivos estudos. 
Polo exposto, por proposta do Consello de Goberno que tivo lugar o 18/07/2024, o Pleno 
do Consello Social da UDC, reunido en sesión ordinaria o 18/07/2024, ao abeiro do que 
está disposto no artigo 47.f Lei orgánica 2/2023, do 22 de marzo, do sistema universitario, 
e do art. 75.4 h) da Lei 6/2013, do 13 de xuño, do sistema universitario de Galicia, acordou 
aprobar a norma que regula o réxime de permanencia e a progresión dos estudantes de 
grao e de mestrado universitario na Universidade da Coruña. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 1 de un total de 10 página(s).


 
 
P á x i n a 2 | 10 
 
 
CAPÍTULO I. Disposicións xerais 
Artigo 1. Obxecto e ámbito de aplicación 
1. Esta norma ten por obxecto regular a progresión e a permanencia do estudantado de 
grao e de mestrado universitar io da Universidade  da Coruña, no marco do RD 822/2021, 
do 28 de setembro, polo que se establece a organización das ensinanzas universitarias e do 
procedemento de aseguramento da súa calidade. 
2. A norma seralle de aplicación ao alumnado matriculado en estudos oficiais de grao ou de 
mestrado universitario, na UDC. 
3. Quedan excluídos do ámbito de aplicación desta norma: 
a. Estudantes que se atopen matriculados /as en titulacións conxuntas con outras 
universidades nacionais ou estranxeiras, conducentes á obtención dun único  título 
oficial de grao ou mestrado uni versitario, que se rexerán polo que para ese efecto 
establezan os respectivos convenios, ou polo que deter minen as memorias de 
verificación correspondentes. 
b. Estudantes da UDC que se atopen matriculados /as nalgún dos programas de 
simultaneidade de estudos aprobados polo Consello de Goberno, que se rexerán polo 
que para ese efecto establezan as súas propias normativas, sen prexuízo do disposto 
na disposición transitoria primeira desta norma. 
c. Estudantes participantes en estudos regulados por convenios de dobre titulación  
con universidades estranxeiras, que se rexerán polo que para ese efecto establezan os 
respectivos convenios. 
d. Estudantes doutras modalidades de matrícula non destinadas á obtención dunha 
titulación oficial. 
e. Estudantes que participen en programas de mobilidade, durante o ano que cursen 
estudos noutras universidades. 
 
 
CAPÍTULO II. Requisitos de permanencia e progresión nos estudos 
 
Artigo 2. Requisitos de permanencia na primeira matrícula 
1. O estudantado de primeiro curso, por primeira vez, dunha titulación oficial de grao ou 
mestrado, deberá superar nese curso académico polo menos 12 créditos, se a matrícula 
se efectuou no réxime de dedicación a tempo completo, e 6 créditos no réxime de 
dedicación a tempo parcial para poder ter a consideración de estudante de continuación de 
estudos na mesma titulación no curso académico seguinte. 
2. Para os efectos do cómputo de créditos a que se refire o parágrafo anterior, non se 
considerarán como superados os créditos recoñecidos, validados ou adaptados. 
Artigo 3. Requisitos de permanencia para a continuación de estudos 
1. Os requisitos de permanencia para os /as estudantes de continuación de estudo s 
aplícanselles aos 3 últimos cursos académicos matriculados e son os seguintes: 
a. Estudantado matriculado en tres cursos académicos a tempo completo: 60 créditos  
b. Estudantado matriculado en dous cursos académico a tempo completo e un curso a 
tempo parcial: 48 créditos.  
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 2 de un total de 10 página(s).


 
 
P á x i n a 3 | 10 
 
c. Estudantado matriculado nun curso académico a tempo completo e dous cursos a 
tempo parcial: 36 créditos. 
d. Estudantado matriculado en tres cursos académicos a tempo parcial: 30 créditos.  
Para estes efectos, o alumnado a que lle resten menos de 60 ECTS para rematar os seus 
estudos, terá a consideración de alumnado a tempo parcial. 
2. Para os efectos do cómputo de créditos a que se refire o parágrafo anterior, non se 
considerarán como superados os créditos recoñecidos, validados ou adaptados. 
3. Os requisitos de permanencia indicados no parágrafo primeiro deste artigo non serán 
de obrigado cumprimento para o estudantado que teña pendente de superar, para poder 
obter a súa titulación, algún destes contidos: 
a. O Traballo de Fin de Grao/Traballo de Fin de Mestrado. 
b. O Traballo de Fin de Grao/Traballo de Fin de Mestrado e un máximo de 36 ECTS de 
materias definidas no plan de estudos como “Prácticas Externas” de carácter 
obrigatorio. 
c. O Traballo de Fin de Grao/Traballo de Fin de Mestrado e un máximo do 10  % dos 
créditos totais do seu plan de estudos. 
En calquera caso, o número de matriculacións que se poden realizar amparándose nas 
situacións recollidas neste apartado, combinadas ou non, non poderá ser superior a catro. 
4. A comprobación dos requisitos de permanencia do estudantado de continuación de 
estudos levarase a cabo, para os efectos desta normativa, por bloques de tres cursos que 
non se solapen entre si ( disxuntos) polo que os cursos que formen p arte dun bloque non 
formarán parte do seguinte, agás o establecido nos artigos 7.4 e 8.4 desta normativa. Os 
cursos que se valoran serán os tres últimos en que o/a estudante se matriculou na súa 
titulación. 
Artigo 4. Cambio de universidade e/ou estudos universitarios oficiais e cambio 
de custodia de expediente 
1. Esta normativa seralles de aplicación a os/ás estudantes que accederon con estudos 
universitarios oficiais españois parciais que sexan admitidos na UDC; aos/ás estudantes 
desta universidade que cambien de titulación; e aos/ás estudantes procedentes de estudos 
estranxeiros parciais ou totais, neste último caso sen homologación ou declaración de 
equivalencia, que obteñan praza na UDC. En todos estes casos, tomarase  como punto de 
inicio a súa matrícula na titulación en que resultaren admitidos. 
Tamén lles será de aplicación a os/ás estudantes que accedan a través do procedemento 
de cambio de universidade de custodia de expediente . Neste caso, considerarase  o 
expediente que provén da universidade de orixe como propio da UDC.  
Artigo 5. Requisitos de progresión para a continuación de estudos 
1. O alumnado de continuación de estudos deberase matricular do número de créditos 
que lle corresponder segundo a Norma vixente da UDC que regule o réxime de dedicación 
ao estudo.  
2. O alumnado de grao (mestrado) deberase matricular de todos aqueles créditos de 
formación básica e obrigatoria (obrigatorios) que non teña superados en cursos anteriores 
da titulación, sen exceder o máximo de créditos permitidos na Norma vixente da UDC que 
regule o réxime de dedicación  ao estudo. O estudantado  de titulacións que recollan na 
memoria verificada do seu plan de estudos outras previsións ao respecto deberase acoller 
a estas.  
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 3 de un total de 10 página(s).


 
 
P á x i n a 4 | 10 
 
3. Os/as estudantes de grao e de mestrado que estean a participar nalgún programa de 
mobilidade exceptúanse da obrigatoriedade establecida no apartado anterior. 
4. Naqueles casos en que o número de créditos de form ación básica e obrigatorios, 
pendentes de cursos anteriores, supere o número de créditos en que se queira matricular 
o alumnado con dedicación a tempo parcial non será necesario que se matricule de todos 
eles; porén, a matrícula nestes créditos será prioritaria. 
 
 
CAPÍTULO III. Incumprimento da norma e información do proceso 
 
Artigo 6. Efectos do incumprimento dos requisitos de permanencia 
1. De non cumprir cos requisitos de permanencia , a/o estudante será apartado 
temporalmente dos estudos que estaba cursando e non os poderá proseguir na UDC ata 
transcorrer polo menos un período de tres cursos se fose estudante de grao, ou de polo 
menos dous cursos se fose estudante de mestrado, agás que se resolva favorablemente a 
súa petición conforme aos artigos 7 e 8 desta normativa. 
2. Transcorridos os ditos períodos, a autorización para  se matricularse de novo nos 
mesmos estudos seralle solicitada ao decanato/dirección do centro que xestione o título en 
cuestión. O alumnado que estea nesta circunstancia será considerado de continuación de 
estudos, tomando como primeira matrícula a do último curso académico en que estivo 
matriculado/a.  
Un/ha estudante so poderá ser apartado temporalmente dunha titulación na UDC por non 
cumprir requisitos de permanencia nunha única ocasión. De ser apartado unha segunda 
vez, o/a estudante deberá abandonar definitivamente os estudos da titulación de grao ou 
mestrado en que se produza esta circunstancia. 
 
Artigo 7. Autorización especial de matrícula 
1. De non se cumprir os requisitos de permanencia recollidos nos artigos 2.1 ou 3.1 desta 
normativa, o/a estudante poder alle solicitar ao decanato ou dirección do centro, 
acreditando debidamente as causas do seu baixo rendemento, unha autorización especial 
para se matricular novamente nos mesmos estudos.   
2. As causas en que se pode basear a petición son as seguintes:  
a. Padecer unha enfermidade , ou estar cun tratamento médico, que lle impida 
dedicar o tempo necesario para desenvolver os estudos. Deberase acreditar de forma 
fidedigna mediante o correspondente informe médico, emitido por un servizo público 
de saúde ou servizo médico asimilable  se o/a estudante procedese de mutualidades 
de que realizan o dito servizo. Esta circunstancia tamén será aplicable cando afecte a 
familiares por afinidade ou consanguinidade ata o segundo grao. 
b. Falecemento ou necesidade acreditada de prestación persoal de coi dados de 
familiares directos: pais, cónxuxe, parella de feito, fillos/as ou irmáns. No caso dos 
coidados, deberase acreditar mediante un informe de servizos sociais. 
c. Situacións extraordinarias na simultaneidade de estudos e traballo ou estudos e 
realización de deporte federado de alto nivel. No caso de traballo, esta circunstancia  
deberá ser acreditada mediante a achega do correspondente contrato de traballo, ou 
conxunto de contratos , ou nomeamento administrativo , ou da documentación que 
acredite a condición de empresario/a ou de traballador/a autónomo/a, que poñan de 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 4 de un total de 10 página(s).


 
 
P á x i n a 5 | 10 
 
manifesto unha interferencia clara coa vida académica, e será necesario entregar en 
todos os casos a documentación xustificativa de estar dado/a de alta na Seguridade 
Social ou en réx ime equiparable. No caso de deporte federado deberase xustificar  
mediante a achega da documentación que acredite que cumpre algún dos requisitos que 
confiren a categoría I de deportista de alto nivel UDC, sinalados no artigo 2 da 
Normativa do/a deportista de alto nivel da UDC. 
d. Calquera outra circunstancias análoga que poida considerar  o decanato ou 
dirección de ce ntro como interferencia clara coa vida académica e que estea 
debidamente acreditada. 
3. As solicitudes de autorización especial serán reso ltas, por desconcentración das 
funcións do/a reitor/a, polo/a decano/a ou director/a do centr o, co informe previo da 
Comisión Académica da facultade ou escola. 
A resolución favorable irá acompañada dun breve informe da Comisión Académica do 
centro, con rec omendacións individualizadas de posibles accións para seguir, tales como 
cambio a réxime de dedicación a tempo parcial ou réxime de dedicación adaptado recollido 
na normativa de dedicación ao estudo , desvinculación temporal dos estudos durante un 
período de tempo, programas de seguimento específico, ou similares.  
A resolución desfavorable producirá os efectos recollidos no artigo 6.1.  
Contra a resolución caberá un recurso de reposición ante o reitor/a da Universidade, sen 
prexuízo da posibilidade de interposición daqueloutros recursos que se poidan interpoñer de 
acordo coa lexislación vixente. 
4. No caso de resolución favorable, o/a estudante deberá cumprir os requisitos de 
permanencia que lle corresponder, de acordo coa súa modalidade de dedicación ao estudo, 
indicados no artigo 3 da presente norma. 
Estes requisitos valoraranse engadíndolle ao último curso académico matriculado antes da 
concesión da autorización especial , os dous cursos académicos seguintes dos que se 
matricule o/a estudante.  
5. Só se poderá conceder unha autorización especial para se matricular dentro da mesma 
titulación por estudante. 
 
Artigo 8. Autorización excepcional de permanencia 
1. O alumnado que nalgún momento obtivera autorización especial para  se matricular 
tras incumprir os requisitos de permanencia e os incumpra noutra ocasión poderá solicitar, 
excepcionalmente e por unha soa vez, unha prórroga dun curso académico, acreditando a 
concorrencia dalgunha circunstancia que afectase ao seu rendemento académico. 
2. A solicitude de autorización excepcional de permanencia irá dirixida á vicerreitoría con 
competencias na materia e deberá estar motivada nalgunha das circunstancias reflectidas 
no artigo 7.2.  
3. Para a súa resolución, o /a vicerreitor/a con competencias na ma teria solicitaralle un 
informe á dirección do centro que terá en conta a evolución do /a estudante nos estudos 
en que está matriculado/a así como o seu expediente académico. 
4. En caso de resolución favorable, o/a estudante deberá formalizar a matrícula no curso 
académico para o que se lle concedeu a prórroga solicitada. Transcorrido ese curso 
excepcional, o/a estudante deberá cumprir os requisitos de permanencia que lle 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 5 de un total de 10 página(s).


 
 
P á x i n a 6 | 10 
 
corresponder, de acordo coa súa modalidade de dedicación ao estudo, indicados no artigo 
3 da presente norma.  
Estes requisitos valoraranse engad índolle ao curso de autorización excepcional , os dous 
últimos cursos académicos matriculados anteriormente á concesión da prórroga. Se o/a 
estudante non cumpre os requisitos de permanencia seralle de aplicación o establecido no 
artigo 6 .1, sen posibilidade de solicitar a autorización especial de matrícula nin outra 
autorización excepcional de permanencia . A mesma regulación  será de aplicación se  a 
resolución fose desfavorable. 
5. Contra a resolución d a vicerreitoría con competencias na materia  caberá recurso de 
reposición ante o/a reitor/a da Universidade, sen prexuízo da posibilidade de interposición 
daqueloutros recursos que se poidan interpoñer de acordo coa lexislación vixente. 
Artigo 9. Información e seguimento do proceso 
Con carácter anual, a UDC elaborará un informe de seguimento da  implantación destas 
normas e dos seus resultados, que será presentado para o seu estudo e avaliación pol o 
Consello Social. 
Para a elaboración do dito informe, as administracións das facultades e escolas recollerán 
e almacenarán a información referente a todas as solicitudes de permanencia, tanto sexan 
estimadas como desestimadas. A partir destes datos, corresponderalle á Comisión de Plans 
de Estudos, delegada do Consello de Goberno, elaborar e analizar o dito informe, que será 
trasladado ao Consello Social. 
 
 
 
Disposicións adicionais 
 
Disposición adicional primeira. Centros adscritos 
Estas normas seranlles tamén de aplicación aos /ás estudantes que se atopen 
matriculados/as nos centros adscritos da UDC, que actuarán seguindo os procedementos 
establecidos a través dos seus propios órganos ou unidades. 
 
Disposición adicional segunda. Difusión e publicidade 
A UDC, a través d os seus respectivos centros e servizos , daralle a coñecer ao seu 
estudantado as normas de permanencia e progresión para continuación de estudos, 
ofrecerá información sobre os requisitos e trámi tes ao respecto e fará un labor de 
asesoramento ao estudantado. 
 
 
 
Disposicións transitorias 
 
Disposición transitoria pri meira. Aplicación dos requisitos de permanencia e 
progresión ao estudantado de programas de simultaneidade de estudos de grao 
Aos/ás estudantes dos programas de simultaneidade de estudos de grao resultaranlles de  
aplicación as súas propias normas de permanencia e progresión, ata que estas sexan  
modificadas polo Consello de Goberno por proposta das facultades e escolas que xestionan 
estes programas. Estes centros disporán  ata o inicio do curso 2026/27  para adaptar as 
ditas normas a este regulamento. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 6 de un total de 10 página(s).


 
 
P á x i n a 7 | 10 
 
Disposición transitoria segunda. Estudantes afectados pola normativa anterior 
Os/as estudantes que se matricularon na UDC en calquera curso anterior ao 2024/25 
rexeranse polo seguinte réxime: 
1. Estudantes que unicamente se matricularon durante un curso académico: 
a. Se o curso matriculado foi o curso 2023/24, considéranse estudantes de primeiro 
curso por primeira vez e deberánselles aplicar  os requisitos esixidos no artigo 2 
desta normativa. 
b. Se o curso matriculado non foi o 2023/24: 
- Se ao finalizar o curso se cumpriro n os requisitos esixidos pola normativa 
anterior, consideraranse estudantes de continuación de estudos e deberánselles 
aplicar os requisitos do artigo 3 desta normativa. 
- Se ao finalizar o curso non se cumpriron os requisitos esixidos pola normativa 
anterior: 
• Se cumpren os requisitos esixidos pola normativa actual, consideraranse 
estudantes de continuación de estudos e deberánselles aplicar os requisitos 
do artigo 3. 
• Se non cumpren os requisitos esixidos pola normativa actual: 
o Se pediron e obtiveron autoriza ción para continuar os estudos, 
considerarase que fixeron uso da posibilidade recollida no artigo 7.1 
desta normativa e que se atopan na situación de resolución favorable 
que figura no seu artigo 7.3. 
o Se pediron e non obtiveron autorización para continuar os estudos, 
considerarase que fixeron uso da posibilidade recollida no artigo 7.1 
desta normativa e que se atopan na situación de resolución desfavorable 
que figura no seu artigo 7.3  e unicamente poderán solicitar a 
autorización excepcional de permanencia recollida no artigo 8 desta 
norma. 
o Se non pediron autorización para continuar os estudos, considerarase 
que se atopan na situación recollida no artigo 7.1 desta normativa. 
2. Estudantes que unicamente se matricularon durante dous cursos académicos: 
a. Se ao finalizar o primeiro curso matriculado se cumpriron os requisitos esixidos pola 
normativa anterior, considerarase que se atopan na situación recollida no artigo 3.1 
desta normativa. 
b. Se ao finalizar o primeiro curso matriculado non se cumpriron os requisitos esixidos 
pola normativa anterior considerarase que fixeron uso da posibilidade recollida no 
artigo 7.1 desta normativa e que se atopan na situación de resolución favorable que 
figura no seu artigo 7.3.  
3. Estudantes que unicamente se matricularon durante tres cursos académicos: 
a. Se o último curso matriculado foi o 2023/24, considerarase que se atopan na 
situación recollida no artigo 3.1 desta normativa. No caso de ter autorización de 
matrícula tras non cumprir a normativa de permanencia anterior, considerarase que 
fixeron uso da posibilidade recollida no artigo 7.1 da presente normativa. 
b. Se o último curso matriculado non foi o 2023/24: 
- Se ao finalizar o último curso matriculado se cumpriron os requisitos esixidos 
pola normativa anterior, considerarase que se atopan na situación rec ollida no 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 7 de un total de 10 página(s).


 
 
P á x i n a 8 | 10 
 
artigo 3.1. 
- Se ao finalizar o último curso matriculado non se cumpriron os requisitos 
esixidos pola normativa anterior: 
o Se cumpren os requisitos esixidos pola normativa actual, considerarase que 
se atopan na situación recollida no seu artigo 3.1. 
o Se non cumpren os requisitos esixidos pola normativa actual: 
• Se nunca pediron autorización para  se matricular por incumprir os 
requisitos de permanencia da normativa anterior, considerarase que se 
atopan na situación recollida no artigo 7.1 desta normativa. 
• Se algunha vez pediron e obtiveron autorización para se matricular por 
incumprir os requisitos d e permanencia da normativa anterior, 
considerarase que fixeron uso da posibilidade recollida no artigo 7.1 
desta normativa e que se atopan na situación que figura no seu artigo 
8.1. 
• Se algunha vez pediron e non obtiveron autorización para  se matricular 
por incumprir os requisitos de permanencia da normativa anterior, 
poderanse acoller a esta normativa unha vez transcorran, polo menos, 3 
ou 2 cursos académicos desde que foron apartados temporalmente da 
titulación de grao ou mestrado, respectivamente. 
4. Estudantes que se matricularon durante máis de tres cursos académicos: 
a. Se ao finalizar o último curso matriculado se cumpren os requisitos esixidos pola 
normativa anterior, considerarase que se atopan na situación recollida no artigo 3.1 
da normativa actual  e a s úa situación  adaptarase, a partir dese momento, ás 
previsións contidas no seu artigo 3.4, polo que o primeiro curso en que se 
matriculen a continuación iniciará un novo período de permanencia. 
b. Se ao finalizar o último curso matriculado non se cumpren os re quisitos esixidos 
pola normativa anterior, comprobarase se se cumpre a normativa actual, tendo en 
conta as previsións recollidas no seu artigo 3.4: 
- Se cumpren os requisitos esixidos pola normativa actual, considerarase que se 
atopan na situación recollida no seu artigo 3.1 e constituirá o primeiro curso en 
que se matriculen a continuación , o que iniciará un novo período de 
permanencia. De cara a futuras concesións de autorizacións de matrícula por 
incumprir os criterios de permanencia, terase en conta se ll es foi concedida 
previamente algunha. 
- Se non cumpren os requisitos esixidos pola normativa actual: 
o Se é a primeira vez que incumpren os requisitos de permanencia, 
considerarase que se atopan na situación recollida no artigo 7.1 desta 
normativa. 
o Se algunha vez incumpriron os requisitos de permanencia, pero obtiveron 
autorización para se matricular, consi derarase que fixeron uso da 
posibilidade recollida no artigo 7.1 desta normativa, e que se atopan na 
situación que figura no seu artigo 8.1. 
o Se algunha vez pediron e non obtiveron autorización para se matricular por 
incumprir os requisitos de permanencia da normativa anterior, poderanse 
acoller a esta  normativa unha vez transcorran, polo menos, 3 ou 2 cursos 
académicos desde que foron apartados temporalmente da titulación de grao 
ou mestrado, respectivamente. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 8 de un total de 10 página(s).


 
 
P á x i n a 9 | 10 
 
En todos estes casos, se se obtén a autorización especial de matrícula ou a 
excepcional de permanencia, o primeiro curso en que se matriculen a 
continuación iniciará un novo período de permanencia. 
 
 
Disposicións derrogatorias 
Quedan derrogadas todas as normas de igual ou inferior rango que se opoñan a esta normativa 
e, nomeadamente, as seguintes: 
1. Os artigos 3 e 5, o capítulo III e a disposición transitoria segunda da Norma que regula 
o réxime de dedicación ao estudo e a permanencia e progresión dos estudantes de grao e 
mestrado universitario da Universidade da Coruña, aprobada polo Consello Socia l do 
04/05/2017. 
2. O Acordo da Comisión Executiva do Consello Social en rela ción á aplicación da 
Normativa de permanencia e progresión ao alumnado de grao e mestrado universitario pola 
crise provocada polo COVID-19. 
3. A Instrución da Vicerreitoría de Oferta Académica e Innovación Docente, pola que se 
desenvolve a Norma que regula o réxime de dedicación ao estudo e a permanencia e 
progresión dos estudantes de grao e mestrado Universitario da Universidade da Coruña. 
4. O apartado I sobre a interpretación dos artigos 3, 5 e 12 da Instrución  da 
Vicerreitoría de Planificación Académica e Innovación Docente sobre a interpretación de 
determinados artigos da Norma que regula o r éxime de dedicación ao estudo e a 
permanencia e progresión dos estudantes de grao e mestrado Universitario da Universidade 
da Coruña. 
 
 
Disposición final. Entrada  en vigor 
Esta norma entrará en vigor ao día seguinte da súa publicación no Taboleiro Electrónico  
Oficial da UDC. 
 
 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 9 de un total de 10 página(s).


 
 
P á x i n a 10 | 10 
 
 
ANEXO. ESQUEMA XERAL DO PROCESO DE PERMANENCIA 
 
 
Cumpre criterios permanencia tras revisión Autorización de curso excepcional
A.ESTI Non cumpre criterios permanencia. Autorización especial estimada 
Non cumpre criterios permanencia. Solicitude desestimada 
A.ESTI
A.ESTI
C. EXCEP
PRIMERO 
CURSO R
E
V
I
S
I
Ó
N
TRES CURSOS TRES CURSOS
R
E
V
R
E
V
R
E
V
I
S
I
Ó
N
DOUS CURSOS
DOUS CURSOS R
E
V
I
S
I
Ó
N
R
E
V
I
S
I
Ó
N
TRES CURSOS
TRES CURSOS
DOUS CURSOS R
E
V
I
S
I
Ó
N
C. EXCEP R
E
V
TRES CURSOS
TRES CURSOS
Abandono temporal da titulación. 
Poderase solicitar a incorporación 
transcorridos 4 CURSOS (GRAO) / 2 
CURSOS (MESTRADO)
LENDA ESQUEMA 
ESQUEMA XERAL DO PROCESO DE PERMANENCIA
C. EXCEP
TRES CURSOS
Repítese o proceso 
desde a última REV 
ata finalizar
Repítese o proceso 
desde a última REV 
ata finalizar
Repítese o proceso 
desde a última REV 
ata finalizar
Repítese o proceso 
desde a última REV 
ata finalizar
Repítese o proceso 
desde a última REV 
ata finalizar
Repítese o proceso 
desde a última REV 
ata finalizar
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: GV82HRES4N3423L2CDECHBUL
Este documento es copia auténtica de un documento custodiado por la Universidade da Coruña. Fecha de creación: 22/07/2024 15:52:29  Página 10 de un total de 10 página(s).
