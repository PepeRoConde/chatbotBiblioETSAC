      NORMATIVA-PROTOCOLO DA FACULTADE DE CIENCIAS DO DEPORTE E A EDUCACIÓN FÍSICA PARA SOLICITAR AUSENCIAS, E ATENDER E INFORMAR AS INCIDENCIAS NA DOCENCIA E NAS TITORÍAS (Aprobada en Xunta de Facultade do 25 de xuño de 2013)         

A.- PROCEDEMENTO PARA SOLICITAR AUSENCIA DO PDI POR MOTIVOS ACADÉMICOS A ausencia puntual do PDI, na impartición de aulas ou na presenza das titorías, por asuntos derivados doutro compromiso de natureza académica, será solicitada, atendida e informada, conforme ao seguinte procedemento: 1. Cubrir o impreso de Solicitude de Ausencias por motivos Académicos do Departamento correspondente (Anexo I), especificando os datos de todos e cada un dos apartados que nel figuran, en función da solución alternativa proposta:  a. Recuperación da/s aula/s e/ou titoría/s por parte do mesmo profesor/a, realizando un cambio na data de impartición. No caso das aulas, o profesor/a é responsable de que todos/as os estudantes podan asistir, polo que na solicitude se entende a aceptación do cambio pola totalidade deles (incluso ainda que o cambio sexa na banda horaria programada na denominada titoría de materia). En caso contrario non se poderá alterar a docencia. No caso das titorías, a súa proposta de cambio será programada nunha banda horaria que non coincida coas materias do curso.  b. Substitución da/s aulas por outro profesor/a do departamento afectado. En todo caso terá que ser un membro do PDI, con adicación a tempo total ou parcial, e deberá estar especificado no apartado Substitución por....   c. Substitución da/s aulas por un profesional externo, alleo ao departamento, estudante de terceiro ciclo, bolseiro predoutoral, etc. Neste caso, a solicitude deberá ir acompañada do impreso Colaboración en Asignatura (Anexo II), especificando o/s contido/s concreto/s da Guía Docente que van ser impartidos, así como o curso, o grupo/s e o horario que vai ser empregado. En todo caso, esta persoa deberá estar acompañada en todo momento (ou alomenos ao principio, final e cambio de clase), por un profesor/a do departamento con adicación a tempo total ou parcial, que se encargará de toda a loxística e/ou da mediación có Conserxe, ou có/ca Auxiliar de Servizos, se fora necesario. Esta substitución tamén deberá ser especificada no impreso de Solicitude de Ausencias por motivos Académicos, no apartado de Substitución por....  d. Os supostos contemplados nos apartados b) e c) nunca deberán superar o 3% do POD do profesor/a do curso académico correspondente, para cada cuatrimestre (por exemplo, para un POD de 240 horas/ano, 7,5 horas por cuatrimestre). 

 2. Unha vez cubertos os impresos de solicitude, serán rexistrados na Secretaría Académica do Departamento con 5 días de antelación, alomenos, tal e como se recolle na normativa da UDC. Posteriormente serán remitidos ao decano/a, que será o responsable de resolvelos. No caso da substitución contemplada no apartado c), o director/a do departamento será o responsable de asinar a aceptación da colaboración (sempre antes de que esta teña lugar), e o profesor solicitante será responsable de asinar conforme a actividade tivo lugar (sempre despois de que a colaboración tivera lugar), aos efectos de expedición do certificado, por parte do departamento, se fora o caso.  3. Cando a solicitude estea resolta con informe favorable, calquera alteración do servizo docente será responsabilidade do profesor/a solicitante, ou do profesor/a substituto, se foran de aplicación os apartados b), e/ou c). Non haberá necesidade de informar oficialmente á facultade, xa que nos datos da solicitude do profesor/a, e na aceptación dos estudantes, xa van implícitos os compromisos asumidos polo/a solicitante, explicitado no apartado a).  B.- PROCEDEMENTO PARA INFORMAR DA AUSENCIA DO PDI POR MOTIVOS SOBREVENIDOS Enténdense como asuntos desta natureza aqueles supostos no que o PDI non poida asistir ás súas obrigas docentes por urxencia sobrevenida derivada de enfermidade, accidente, asunto familiar de presenza inexcusable, ou outra situación imposible de anticipar ou prever, a cal deberá ser xustificada en base á normativa contemplada pola da UDC, en función da natureza de cada caso. Neste caso, se informará coa máxima antelación posible, e en primeira instancia, á Secretaría do Decanato (e no seu defecto á Conserxería), de xeito que se poida informar aos/ás estudantes afectados directamente, ou mediante cartel informativo elaborado a tal efecto pola Secretaría do Decanato. En calquera caso tamén deberá dárselle traslado ao Vicedecano de Organización Académica, por algunha das canles ordinarias (en todo caso, correo electrónico).  

 C.- PROCEDEMENTO DE INFORMACIÓN E ATENCIÓN ÁS ALTERACIÓNS DE DOCENCIA, NON CONTEMPLADAS NAS SITUACIÓNS PRECEDENTES Os estudantes, unha vez teñan constancia dalgunha alteración da docencia non contemplada nos supostos precedentes, poderán proceder a informar da mesma, así como da alteración nas titorías, mediante as seguintes canles: a. Mediante escrito, a través dun impreso tipo EXPÓN–SOLICITA, que pode ser entregado directamente na Secretaría do Decanato. O escrito deberá estar asinado individual ou colectivamente, e acompañado dunha dirección oficial de correo para contacto. b. Mediante escrito entregado a Representantes de Estudantes directamente, ou no seu buzón. O escrito deberá estar asinado individual ou colectivamente e, posteriormente, os/as representantes deberán entregalo na Secretaría do Decanato, mantendo a identidade dos/das reclamantes, ou preservando a súa identidade, a petición dos mesmos/as (neste caso deberá levar o selo de Representantes). En todo caso deberá facilitarse un correo oficial de contacto.  c. Mediante escrito, a través dun impreso tipo EXPÓN–SOLICITA, que se poderá depositar nun buzón situado a tal efecto no hall do edificio de aulas, que será aberto cada día ás 20.00 horas por un membro do PAS. O escrito deberá estar asinado individual ou colectivamente, e acompañado dunha dirección oficial de correo para contacto. d. A través da páxina web da facultade, mediante aplicación informática na dirección http://www.udc.es/suxestions/Paginas/FormularioCliente.aspx onde se fará chegar a información, indicando que o receptor da mesma sexa Centro-Facultade de Ciencias do Deporte e a Educación Física.  e. Unha vez recibido o escrito por calquera das canles establecidas nesta normativa nos apartados a, b, c, ou d, inciciarare o proceso establecido no SGIC da facultade (PA04.- Xestión de incidencias, reclamacións e suxestions). f. Informado o decanato da suposta alteración do servizo, se procederá a solicitar información adicional e concreta ao/á profesor/a responsable do servizo, e/ou xustificación da mesma. g. Resultado do apartado anterior, e tras executar os procesos contemplados no SGIC da facultade, se resolverá a reclamación informando e dando conta aos/ás reclamantes (a través do correo electrónico), independentemente dos procesos posteriores que se poidan derivar, en función da casuística. 

ANEXO I 
	  
DEPARTAMENTO DE EDUCACIÓN FÍSICA E DEPORTIVA Avda. E. Che Guevara, 121 – Pazos – Liáns 15179 – Oleiros – A CORUÑA Tel. 981 167 000  Fax 981 167 048  SOLICITUDE DE PERMISO POR MOTIVOS ACADÉMICOS PARA AUSENCIAS MENORES DUN MES  A dirección do departamento informa de que: O profesor, D./Dna.:   Solicitou permiso para poder ausentarse Os días:  do mes de:  Có motivo da asistencia ó:     Propoñendo a seguinte alternativa académica: Asignatura:   TITORÍAS: Con data:  e hora:  pasa a data:  e hora:  Con data:  e hora:  pasa a data:  e hora:  Con data:  e hora:  pasa a data:  e hora:   DOCENCIA (Recuperación das clases):  Con data:  e hora:  pasa a data:  e hora:  Con data:  e hora:  pasa a data:  e hora:  Con data:  e hora:  pasa a data:  e hora:   DOCENCIA (Sustitución das clases):  Con data:  e hora:  sustitúese polo profesor/a D./Dna:  Con data:  e hora:  sustitúese polo profesor/a D./Dna:  Con data:  e hora:  sustitúese polo profesor/a D./Dna:   A Coruña,…..26 de junio de 2013   Asdo.: O solicitante 

ANEXO II 
 
 