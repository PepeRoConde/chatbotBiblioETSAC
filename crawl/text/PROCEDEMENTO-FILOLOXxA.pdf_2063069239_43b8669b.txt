Normas para a xestión e o recoñecemento dos estudos 
realizados na University of South Wales no marco do 
acordo bilateral de titulación dual para estudantes 
saíntes 
(aprobado en Xunta de Facultade do 22/12/2015) 
 
 
1. Requisitos do alumnado: 
O/a alumno/a debe ter superadas todas as materias de primeiro e segundo curso (120 ECTS) 
do Grao en Inglés: Estudos lingüísticos e literarios en xuño ou xullo do curso inmediatamente 
anterior á súa estadía na University of South Wales. 
Terán preferencia as solicitudes do estudantado que quixer cursar na USW o 3º curso do Grao 
en Inglés. 
2. Sobre os módulos a cursar en destino: 
A/o alumna/o deberá cursar en destino un conxunto de módulos (materias de University of 
South Wales) dentro dos ofertados pola universidade equivalentes a 60 créditos ECTS, que 
corresponden, por exemplo, con 6 módulos de 10 ECTS na universidade de destino. No Anexo 
I especifícanse os módulos a cursar en destino. 
3. Solicitude: 
O alumnado interesado debe presentar unha solicitude de participación no convenio bilateral 
na administración do centro antes do 15 de xaneiro do curso académico inmediatamente 
anterior ao previsto para a súa estadía con fins de estudos. O modelo da solicitude de 
participación no programa está recollido no Anexo II.  
O alumnado que presente unha solicitude neste programa deberá concorrer á primeira 
convocatoria de mobilidade xeral da UDC do mesmo curso. Esta convocatoria publícase todos 
os anos durante o mes de xaneiro ofertando todas as prazas de mobilidade dispoñibles na UDC. 
Todo o alumnado interesado no grao dual coa USW deberá solicitar a praza de mobilidade 
Erasmus+ que se ofertará para a Facultade de Filoloxía. 
4. Número de prazas: 
Ofreceranse anualmente até un máximo de 10 prazas que se adxudicar án seguindo os mesmos 
criterios que os da convocatoria de mobilidade xeral da UDC.  
Algunhas ou todas as persoas preseleccionadas restantes poderán ser beneficiarias dunha axuda 
de mobilidade bilateral da UDC, na medida en que o permita a convocatoria xeral de mobilidade 
da UDC do curso académico en cuestión.  
5. Sobre a matrícula en destino e orixe: 
Unha vez confirmada a aceptación da solicitude por parte do/a Coordinador/a de Relacións 
Internacionais (RR.II.) da Facultade, o/a alumno/a deberá formalizar a súa pre-matrícula na 
Universidade de destino -finais de marzo-. A pre-matrícula estará condicionada á superación dos 

120 créditos ECTS do 1º e 2º curso. Para pre-matricularse, seguiranse as instrucións 
recibidas da Universidade de destino, logo da nominación realizada pola Facultade de Filoloxía. 
Ademais, antes do inicio do curso, a/o  estudante deberá entregar unha copia do contrato  
de recoñecemento de estudos na administración do centro no que se incluirán as materias a 
cursar na University of South Wales e as súas equivalencias no plano de estudos do Grao 
en Inglés. Este contrato deberá incluír 60 créditos correspondentes a materias de 3º ou 4º 
curso do Grao en Inglés. Os modelos do contrato de recoñecemento de estudos Erasmus e 
Bilateral están recollidos na páxina web da Oficina de Relacións Internacionais 
(http://www.udc.es/ori/inf_estudiantes_UDC/Formulariosespanoles/index.html?language=gl) e 
deberán ser empregados polo alumnado en función do tipo de mobilidade que se lle adxudique 
na convocatoria xeral de mobilidade da UDC.  
Igualmente, no prazo ordinario establecido pola UDC, a/o estudante deberá matricularse de 
60 créditos de 3º ou, excepcionalmente, 4º curso do Grao en Inglés. 
O/A estudante poderá solicitar a modificación do contrato de estudos de conformidade co 
disposto na convocatoria xeral de mobilidade vixente no curso académico en que esta se 
produza. 
6. Sobre o recoñecemento académico: 
Rematada  a  estadía  o  centro  recoñecerá,  cando  se  reciba  o  certificado  de  notas  orixinal  
da universidade de destino, as materias superadas na University of South Wales de acordo ao 
último contrato aprobado polo/a Coordinador/a de RR.II, se houbese cambios. A conversión da 
nota realizarase segundo os baremos oficiais aplicables ás cualificacións existentes na University 
of South Wales: http://cardiffcampus.southwales.ac.uk/media/files/documents/2014-09-
12/FCI__Grading_GUIDANCE_student_version.pdf. Resumidamente, son as seguintes: 
 
 Suspenso Aprobado Notable Sobresaliente Opción a Matrícula de Honra 
España 0-4,9 5-6,9 7-8,9 9-9,9 10 
Reino Unido 0-39 40-49 50-59 60-69 70-100 
 
7. Sistema de créditos académicos utilizado nos planos de estudio: 
O sistema de créditos usado tanto na UDC como na USW é o Sistema Europeo de 
Transferencia de Créditos, ECTS. 
8. Comisión de seguimento: 
A Comisión de seguimento estará composta por 8 persoas, catro da UDC e catro da USW. 
Pola parte da UDC as persoas serán as seguintes: Decana/o, Coordinador/a de RR II. da 
Facultade, Coordinador/a de grao, Director/a da ORI. Pola parte da USW serán as seguintes 
persoas: Director/a do departamento de inglés e linguas modernas, Director/a do 
departamento de humanidades, un/ha profesor/a da Facultade e un/ha representante de 
relacións internacionais. 

9. Sobre a defensa do TFG: 
Se o/a estudante UDC tiver a  mobilidade no 4º curso elaborará e defenderá o TFG na 
universidade de orixe. 
10. Taxas: 
O alumnado da UDC deberá matricularse na UDC con matrícula ordinaria. 
11. Expedición de Títulos: 
Os/as estudantes que realicen a mobilidade e completen os requisitos de 60 CR ECTS no 
terceiro curso da USW obterán o título de grao por esa universidade. A UDC comprométese a 
recoñecer os créditos realizados na USW nos termos establecidos no Anexo I. 
  

ANEXO I: RECOÑECEMENTOS ACADÉMICOS COA UNIVERSITY OF SOUTH WALES 
As seguintes catro materias (40 ECTS) de USW recoñeceríanse polas materias obrigatorias (42 
ECTS) de 3º curso no Grao en Inglés: 
EN1S009 Language Awareness—Lexis 
and Phonology 
613G03020 Lingua inglesa e os seus usos 1 
613G03023 Fonética da lingua inglesa 
EL2S008 The American Dream 
613G03024 Literatura norteamericana 1 
613G03026 Literatura poscolonial 
EL2S12  English Renaissance Literature 
613G03021 Literatura inglesa (séculos XVI e XVII) 
613G03022 Cultura e civilización dos países de fala inglesa 
EN1S008 Language Awareness—
Grammar 613G03025 Gramática inglesa 
Ademais,  para  recoñecer  polas  catro  materias  optativas  (18  ECTS)  da  UDC,  a/o  estudante 
escollerá dúas materias (20 ECTS) de entre as seguintes: 
EW2S005 Writing Non-Fiction 
EL2S005 Modernism 
EN2S001 Language, Power and Ideology 
EN2S004 Societal Bilingualism 
EL3S009 Myth and Narrative 
EL3S018 Historical Fictions: Women    
Writing the Past 
As seguintes catro materias (40 ECTS) da USW recoñeceríanse polas materias obrigatorias de 4º 
curso no Grao en Inglés na UDC (36 ECTS): 
 
EN3S008 Poetry by American Writers 613G03035 Literatura norteamericana 2 
EN3S005  Communication and the Workplace 
or 
EN2S001 Language, Power and Ideology 
613G03037 Lingua inglesa e os seus usos 2 
613G03039 Estudos de lingua inglesa 
EL2S003 Nineteenth Century Literature  
613G03036 Literatura inglesa (séculos XVIII e XIX) 
613G03038 Historia da lingua inglesa 
EL2S005 Modernism 613G03040 Literatura inglesa (séculos XX e XXI) 
Ademais,  para  recoñecer  polas  catro  materias  optativas  (18  ECTS)  da  UDC,  a/o  estudante 
escollerá dúas materias (20 ECTS) de entre as seguintes: 
EW2S005 Writing Non-Fiction 
EL2S016 Romanticism  
EL3S009 Myth and Narrative 
EL2S005 Modernism  
 
EN2S004 Societal Bilingualism 
EN3S005 Communication and the Workplace  
EL3S018 Historical Fictions: Women Writing the 
Past 

 
 
Facultade de Filoloxía 
 
 
 
 
 
 
 
ANEXO II: SOLICITUDE PARA A PARTICIPACIÓN NO CONVENIO BILATERAL DO 
GRAO DUAL COA UNIVERSITY OF SOUTH WALES 
 
 
APELIDOS 
NOME DNI 
CORREO ELECTRÓNICO (xxxx@udc.es) TELÉFONO 
CURSO ACTUAL DO GRAO EN INGLÉS: ESTUDOS LINGÜÍSTICOS E LITERARIOS 
 
SOLICITA: 
 
Ser admitido no curso 20__/20 __ para realizar os estudos, correspondentes ao 
terceiro/cuarto* curso do Grao en Inglés: Estudos lingüísticos e literarios, na University 
of South Wales. 
 
 
A Coruña, de de 20__     
 
 
 
 
Asdo. 
 
 
 
Lugar de presentación: Administración da Facultade de Filoloxía 
 
(*risque o que non proceda) 
 
 
 
 
 
 
A/A COORDINADOR/A DE RELACIÓNS INTERNACIONAIS DA FACULTADE DE 
FILOLOXÍA   
 
 
 