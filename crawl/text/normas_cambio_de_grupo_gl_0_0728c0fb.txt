Normas de cambio de grupos ▶ Non existe o cambio de grupo individual, todos os cambios de grupo deberán realizarse mediante permuta, é dicir, mediante intercambio con outro estudante do mesmo curso que: ▶ Estea matriculado nas materias nas que se realiza o cambio de grupo. ▶ Non sexa un alumno de intercambio saínte (alumno que está matriculado, pero realizando o curso noutra universidade). ▶ Os cambios de grupo realizaranse contactando por correo co profesorado das materias afectadas, non é necesario comunicalo ao coordinador. A aceptación do cambio non é automática e queda a criterio do profesorado. ▶ Procedemento para o cambio de grupo: 1. PASO 1. Primeiro dous estudantes deberán acordar o intercambio de grupo entre eles. 2. PASO 2. Un dos dous estudantes, engadindo ao outro en copia do correo enviado, porase en contacto con TODOS os profesores afectados indicando: ▶  Os dous estudantes que solicitan o cambio de grupo:  “Somos TYRION e CERSEI…” ▶Os grupos que se intercambian: “… estando ambos de acordo solicitamos o cambio entre os grupos A e B, onde TYRION pasaría ao grupo B e CERSEI ao grupo A.” 3. PASO 3. Agardar a resposta do profesorado. O cambio será efectivo SE E SÓ SE TODOS OS PROFESORES IMPLICADOS O ACEPTAN DENTRO DO PRAZO ESTABLECIDO.  4. PASO 4. Notificar aos profesores. Unha vez aceptado o cambio volverase a contactar cos profesores para confirmarlles o cambio: “Somos TYRION e CERSEI, confirmamos que todos os profesores nos aceptaron o cambio solicitado.” ▶ No caso de non aparecer nas listas de grupos, de dúbida ou de situacións excepcionais (debidamente acreditadas) contactar coa coordinadora de CDAV (p.comesanac@udc.es) ou CAV (ana.gneira@udc.es). ▶ Data límite para solicitar cambios de grupo: venres 19/9/2025 