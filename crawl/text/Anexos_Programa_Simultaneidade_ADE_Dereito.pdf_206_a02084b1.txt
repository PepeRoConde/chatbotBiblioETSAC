Páx 1 de 6 
 
 
Normativa específica para a simultaneidade do Grao en Administración e Dirección de 
Empresas e o Grao en Dereito  
A Universidade da Coruña, no seu obxectivo de ofrecer alternativas de formación que melloren a oferta 
dispoñible, posibilita que un estudante poida cursar de forma simultánea os estudos de Grao en Dereito 
e Grao en Administración e Dirección de Empresas, mediante a proposta dun programa conxunto 
elaborado polas facultades de Dereito e de Economía e Empresa sobre os planos de estudos oficiais.  
Para a posta en marcha do programa conxunto, resulta necesario regular determinados aspectos que 
contribuirán ao seu éxito, nomeadamente:  
Art. 1. Autorización do programa : a Universidade da Coruña autoriza a posta en marcha dun 
programa de dobre grao proposto polas facultades de Dereito e de Economía e Empresa que permita 
simultanear os estudos de Grao en Dereito e Grao en Administración e Dirección de Empresas (en 
diante “Dobre Grao ADE - Dereito”), mediante unha ordenación temporal das diferentes disciplinas que 
se van cursar a partir dos planos de estudos oficiais e tendo en conta o regulado nos artigos seguintes.  
Art. 2. Titulación que se obterá: os/as alumnos/as que superaren o Dobre Grao ADE - Dereito obterán 
os dous títulos oficiais de Gr aduado/a en Administración e Dire cción de Empresas e Graduado/a en 
Dereito.  
Art. 3. Duración do programa : terá unha duración de once cuadrimestres. O número de créditos 
necesario para superar o programa será de 396 ECTS, distribuídos da forma que se indica no ANEXO 
I.  
Art. 4. Centro responsable das xestións administrativas do Dobre grao ADE-Dereito : co fin de 
facilitar as distintas xestións administrativas relacionadas co expediente académico do estudante, 
acórdase designar a Facultade de Dereito como centro responsable da súa tramitación e custodia, sen 
prexuízo do que está disposto no artigo 12 dest a normativa para o procedemento de expedición de 
títulos oficiais.  
Art. 5. Centro de impartición do ensino : o ensino das materias do dobre grao será de xeito 
independente ás materias equivalentes no Grao de ADE e no Grao de Dereito e impartirase cada 
cuadrimestre no centro que corresponder segundo as materias que se van impartir.  
Art. 6. Número de estudantes: para o curso académico 2009–2010 ofértanse 60 prazas. Estas prazas 
detraeránselle ao 50% das prazas correspondentes á oferta do Grao en ADE e Grao en Dereito. No 
sucesivo, o límite será o que oportunamente aprobe o Consello de Goberno.  
Art. 7. Admisión de estudantes  
1. A solicitude de admisión para cursar Dobr e Grao ADE - Dereito realizarase polo mesmo 
procedemento que para o resto de titulacións of ertadas pola Universidade da Coruña. Porén, 
para o curso académico 2009-201 0 o proceso de adxudicación  de prazas realizarao a UDC 
entre aqueles estudantes que manifestasen o seu desexo expreso de simultanearen as dúas 
titulacións. Este manifesto realizarase no momento de se matricular, ora ben no Grao en 
Dereito, ora ben no Grao en ADE.  
2. Só poderán optar ao programa simultáneo aqueles estudantes que reúnan os requisitos legais 
de acceso e admisión para ambos os graos.  
3. Dado que o Dobre Grao ADE - Dereito se vai introducir de xeito gradual e con grupos de 
docencia homoxéneos, non poderán solicitar a admisión para estes estudos aqueles 
estudantes que estean a cursar, ben o Grao de ADE ou ben o Grao de Dereito. Isto é, para 
aqueles alumnos que xa iniciasen un dos dous graos e desexen cursar de forma simultánea os 
seus estudos coa outra titulación, rexerán as normas xerais da Universidade da Coruña sobre 
simultaneidade de estudos, facilitándolles, na medida do posible, a súa adaptación. 
Art. 8. Criterios de matrícula  
1. Os alumnos de primeiro curso, que cursen este s estudos por primeira vez, poderán optar por 

Páx 2 de 6 
 
matricularse no réxime de dedicación a tempo completo, é dicir, da totalidade dos créditos 
correspondentes ao primeiro curso, ou ben a tempo parcial, segundo o que establece a Norma que 
regula o réxime de dedicación ao estudo e a permanencia e a progresión dos estudantes de grao e 
máster universitario na UDC: nunca inferior a 24, nin superior a 48 créditos. 
2. Os estudantes de continuación de estudos d eberán efectuar a súa matrícula en réxime de 
dedicación a tempo completo ou en réxime de dedicación a tempo parcial, respectando o número de 
créditos establecido con carácter xeral para todo o alumnado da UDC na Normativa citada: nunca 
inferior a 48, nin superior a 78 créditos e nunca inferior a 24, nin superior a 48 créditos, 
respectivamente. 
3. De acordo coa norma de progresión aprobada na UDC, o alumnado deberá matricularse de todos os 
créditos de formación básica e obrigatoria non superados de cursos anteriores.  
4. Os estudantes poderán desistir da súa matrícula de acordo co que dispuxer a Normativa de xestión 
académica que rexa en cada curso académico.  
Art. 9. Permanencia e progresión: Número de créditos que se deben superar. 
1. O alumnado de primeiro curso matriculado neste por primeira vez, deberá superar nese curso 
académico o número mínimo de créditos establecido na Norma que regula o réxime de dedicación 
ao estudo e a permanencia e a progresión dos estudantes de grao e máster universitario na UDC.   
2. O alumnado de continuación de estudos deberá cumprir os requisitos de permanencia e progresión 
establecidos na citada norma. 
Art. 10. Avaliación e número de convocatorias 
1. A formalización da matrícula dará dereito en cada  curso académico a unha convocatoria con dúas 
oportunidades de avaliación, que se realizarán co nforme ao calendario académico aprobado, ou á 
norma que corresponda. 
2. A avaliación realizarase segundo o establec ido nas correspondentes guías docentes e as 
convocatorias de exame serán aprobadas e feitas públicas polo centro xunto coas de cada un dos 
Graos. 
Art. 11. Incumprimento das normas de permanencia  
Aqueles alumnos matriculados no Programa de Si multaneidade que non cumpran as condicións e 
requisitos de permanencia que establece esta norma deberán abandonar os estudos, de conformidade 
co disposto na Norma que regula o réxime de dedicación ao estudo e a permanencia e a progresión dos 
estudantes de grao e máster universitario na UDC. 
As situacións de carácter excepcional suficiente mente acreditadas que dean lugar a solicitudes 
presentadas polos alumnos do programa, serán atendidas polo Decano ou Director do centro xestor 
deste, quen resolverá por desconcentración do Reitor da UDC, tras o informe da comisión académica 
que corresponder. 
Contra a resolución do Decano ou Director os alumnos poderán presentar un recurso de alzada ante o 
Reitor da Universidade, na forma e prazos previstos na lexislación vixente, sen prexuízo de poder 
interpoñer calquera outro recurso que considere e que permita esta. 
Art.12. Abandono do programa de simultaneidade 
1. Os alumnos que decidan abandonar o programa de simultaneidade deberán notificalo á 
Administración da facultade responsable da xesti ón administrativa deste, antes do inicio do período 
ordinario de matrícula. 
2. Os estudantes, de ser o caso, poderán: 
a) Optar, no prazo indicado, por calquera das dú as titulacións do Programa, sempre que teñan 
aprobados polo menos 12 créditos, se a matrícula se efectuou no réxime de dedicación a tempo 
completo, e 6 créditos no réxime de dedicación a tempo parcial, da titulación que vaian cursar. 
De non cumprir este requisito, o/a decano/a da facultade, previa petición da persoa interesada, 
poderá admitir a matrícula, pero neste caso o/a alumno/a deberá superar un mínimo de 36 

Páx 3 de 6 
 
créditos obrigatorios do primeiro curso para a matrícula a tempo completo, e 18 no caso de 
matrícula a tempo parcial. Terán dereito ao recoñecemento de créditos que proceda, na 
titulación pola que opten, por aqueles outros superados na titulación que abandonen. 
b) Optar, no prazo que corresponder, por solicitar praza para iniciar os estudos noutra titulación 
distinta, seguindo as normas e os procedementos de carácter xeral. 
Terán dereito ao recoñecemento que proceda, na titulación na que se matriculen, por aqueles outros 
superados nas titulacións que abandonen. 
Art. 13. Recoñecementos específicos para estudantes do dobre grao  
1. Ao alumnado que cursar o dobre grao recoñece ráselle os créditos das disciplinas optativas 
do dobre grao polos créditos das disciplinas obrigatorias que constan no ANEXO II  desta 
normativa, logo de superalas e coa equivalenc ia en puntos correspondente á cualificación 
obtida nesas disciplinas obrigatorias.  
2. O recoñecemento realizarase polo decanat o/dirección do centro correspondente. A 
solicitude do alumno, logo de ser revisada pola administración do centro, resolverase no 
momento en que o/a estudante supere o total de créditos correspondentes ao plano de estudos 
do dobre grao, agás os do traballo de fin de grao.  
3. Na fase final dos planos de estudos deste programa, unha vez superados cando menos os 
créditos que estableza a normativa vixente,  realizaranse dous Traballos Fin de Grado (12 
créditos ECTS o correspondente ao Grao en ADE e 6 créditos ECTS o correspondente ao Grao 
en Dereito) nos que serán de aplicación os coñecementos adquiridos en cursos anteriores. Con 
estes, o estudante acredita que posúe o domin io do conxunto de competencias xerais e 
específicas dos dous graos para o desempeño profesional. Estes Traballos de Fin de Grao 
deberán estar dirixidos por un profesor ou profesores dos departamentos adscritos á Facultade 
de Economía e Empresa e á Facultade de Dereito.  
Art. 14. Expedición dos títulos oficiais de Grao  
Os/as alumnos/as deberán solicitar a expedici ón de cada un dos títulos oficiais: Graduado en 
Administración e Dirección de Empresas e Graduado en Dereito, ante a Administración da Facultade de 
Ciencias Económicas e Empresariais e ante a Administración da Facultade de Dereito, 
respectivamente e pagarán, en concepto de expedición de cada título, os prezos públicos establecidos 
na correspondente tarifa do Decreto da Xunta de Galicia polo que se fixen os prezos correspondentes 
aos estudos conducentes á obtención de títulos oficiais no ensino universitario.  
Os trámites administrativos que se realizarán en cada unha das Administracións mencionadas serán os 
mesmos que están establecidos con carácter xeral no procedemento de expedición de títulos oficiais, 
sen prexuízo de que, por ser a Facultade de Ciencias Económicas e Empresariais a responsable da 
tramitación e custodia dos expedientes académico s dos alumnos, deberá enviar á Facultade de 
Dereito, unha vez que cada alumno finalice os seus  estudos, a certificación académica asinada que 
corresponda para que esta poida expedir, por instancia de parte, o título oficial. 
Disposición derrogatoria. Queda derrogada a Normativa específica para a simultaneidade do Grao 
en Administración e Dirección de Empresas e o Grao en Dereito, aprobada polo Consello de Goberno 
do 30/06/2009. 
Disposición transitoria  
Única. Adaptación da dobre Licenciatura en ADE e Dereito : os estudantes que estivesen 
matriculados da dobre Licenciatura en ADE e Dereito ofertada pola Universidade da Coruña e non 
finalizasen os seus estudos, poderanse adaptar aos estudos do Programa de Simultaneidade do Grao 
en Administración e Dirección de Empresas e o Grao en Dereito, se o solicitaren. O recoñecemento de 
materias do plano de estudo da dobre licenciatura por materia do dobre grao aparece recollido no 
ANEXO III.  
Disposicións finais 

Páx 4 de 6 
 
Primeira: A UDC resérvase o dereito de non ofertar, para promocións sucesivas, o Programa de 
Simultaneidade de estudos que regula esta normativa se a demanda deste non se correspondese coa 
oferta académica anual; porén, os alumnos de continuación de estudos terán garantida a posibilidade 
de finalizalos. 
Segunda: Corresponderalle á Vicerreitoría con compet encias en Titulacións a interpretación e 
resolución de cantas cuestións xurdiren en aplicación desta normativa. 
Terceira: Para o que non está establecido nesta normat iva, os trámites académico administrativos 
relacionados con estes estudos regularanse pola Normativa de xestión ac adémica correspondente a 
cada curso académico e polas demais normativas da UDC que resulten de aplicación. 
Cuarta: As presentes normas serán de aplicación a partir do curso académico 2017/18. 
  
 
  

Páx 5 de 6 
 
Normativa específica para a simultaneidade do Grao en Administración e Dirección de 
Empresas e o Grao en Dereito 
ANEXO I 
PRIMEIRO: 
PRIMEIRO 
CUADRIMESTRE 
Matemáticas I  Principios  de 
Microeconomía 
Análise  das 
Operacións 
Financeiras 
Principios  de 
Macroeconomí
a 
Economía  da 
Empresa: 
Dirección  e 
Organización 
Historia 
Económica 
SEGUNDO 
CUADRIMESTRE 
Fundamentos 
Romanísticos 
da  Cultura 
Xurídica 
España  na 
Configuración 
Histórico‐Xurídica 
de Europa 
Dereito 
Constitucional: 
Fontes  e 
Dereitos 
Teoría  do 
Dereito 
Dereito  da 
Persoa 
Dereito Penal, P
Xeral 
SEGUNDO: 
PRIMEIRO 
CUADRIMESTRE 
Organización 
Constitucional 
do Estado 
Dereito  da 
Empresa 
Dereito 
Eclesiástico  do 
Estado 
Dereito  de 
Familia 
Constitución  e 
Poder Xudicial 
Institucións  e 
Ordenamento 
Xurídico‐Administ
rativo 
SEGUNDO 
CUADRIMESTRE 
Matemáticas II  Estatística I Microeconomía: 
Mercados  e 
Competencia 
Economía 
Española  e 
Mundial 
Contabilidade 
Financieira I 
Introdución 
Marketing 
TERCEIRO: 
PRIMEIRO 
CUADRIMESTRE 
Dereito  de 
Obrigas e Danos 
Actuación e Bens das 
Administracións 
Públicas 
Fundamentos  de 
Dereito 
Financeiro 
Dereito 
Internacional 
Público 
Dereito 
Sancionador 
Dereito  do 
Traballo 
SEGUNDO 
CUADRIMESTRE 
Estatística  e 
Introdución  á 
Economía 
Política Ecnómica Macroeconomía e 
Contorno 
Empresarial 
Contabilidade 
Financeira II 
Teoría  do 
Investimento 
Facenda 
Pública. 
Sistema Fiscal 
CUARTO: 
PRIMEIRO 
CUADRIMESTRE 
Dereito  da 
Unión Europea 
Dereito  Mercantil: 
Dereito  de 
Sociedades  e  de 
Títulos‐Valores 
Dereito  da 
Contratación 
Dereito Penal, 
Parte Especial 
Dereito 
Procesual Penal 
Dereito 
Tributario 
SEGUNDO 
CUADRIMESTRE 
Econometría  Teoría  do 
Financiamento 
Contabilidade  de 
Xestión 
Análise 
Económica  das 
Organizacións 
Investigacións 
de Mercados 
Dirección 
Estratéxica  e
Política 
Empresarial I 
QUINTO: 
PRIMEIRO 
CUADRIMESTRE 
Dereito  Procesual 
Civil 
Dereitos Reais Dereito  Público 
Autonómico 
Dereito 
Internacional 
Privado 
Filosofía  do 
Dereito 
Dereito  Mercantil: 
Contratos 
Empresariais. 
Dereito Concursal e 
Dereito Marítimo 
SEGUNDO 
CUADRIMESTRE 
Contabilidade das 
Operacións 
Societarias 
Sistemas  de 
Información 
para  a  Xestión 
Financeira  da 
Empresa 
Deseño 
Organizativo 
Distribución 
Comercial 
Contabilidade 
Directiva 
Planificación 
Financeira 
 
 

Páx 6 de 6 
 
SEXTO: 
PRIMEIRO 
CUADRIMESTRE 
Dereito  de 
Sucesións 
Facenda  Pública  Española. 
Sistema Fiscal 
Dirección  Estratéxica  e 
Política Empresarial II 
Dirección 
Comercial 
Traballo  Fin  de 
Grao (12 ECTS) 
 
 
ANEXO II  
A) Os créditos das disciplinas optativas do Grao en ADE recoñeceranse pola superación dos créditos 
das seguintes disciplinas obrigatorias do Grao en Dereito:  
 Dereito da Unión Europea  
 Dereito Mercantil: Dereito de Sociedades e de Títulos-Valores  
 Dereito Tributario  
 
B) Os créditos das disciplinas optativas do Grao en Dereito recoñeceranse pola superación dos créditos 
das seguintes disciplinas obrigatorias do Grao en ADE:  
- Política Económica  
- Macroeconomía e Contorno Empresarial  
- Facenda Pública. Sistema Fiscal  
- Contabilidade das Operacións Societarias  
- Sistemas de Información para a Xestión Financeira da Empresa  
 
 