Escola Internacional de Doutoramento 
Vicerreitoría de Oferta Académica e Innovación Docente 
1 
 
 
 
 
 
Recomendacións  para  a  presentación  da  tese  de 
doutoramento 
 
Este documento ten por obxecto indicar os requisitos mínimos de estilo e presentación que debe ter 
unha tese de doutoramento da Un iversidade da Coruña. Recolle criterios de aplicación a todas as 
teses, independentemente do ámbito científico, co obxectivo de facilitar a identificación correcta, a 
presentación coherente dos contidos e unha ampla difusión. 
Inclúe  tamén  normas  de  presentación  da  tese  en  formato  electrónico,  para  a  súa  publicación 
posterior no Repositorio da Universidade da Coruña (RUC). 
 
 
1. Presentación da tese de doutoramento da UDC en formato papel 
 
1.1. Estrutura e partes da tese de doutoramento 
 
1.1.1. Cuberta 
 
É a parte exterior dianteira que cobre os pregos dun libro e que adoita reproducir os datos da 
portada. Empregarase a orientación vertical. 
Deben figurar na cuberta os seguintes datos para unha correcta identificación: 
 
 Título da tese. 
 
 Autor/a. 
 Tipo  de  traballo,  no  idioma  que  corresponda:  Tese  de  doutoramento  /  Tesis  doctoral  / 
Doctoral Thesis. 
 
 Universidade da Coruña (xunto co logotipo). 
 Ano. 
 
Na cuberta, non figurará nunca o nome ou o logotipo de grupos de investigación nin doutros órganos 
ou centros da Universidade (departamentos, institutos, centros...). 
Nas teses en réxime de cotutela, poderase incluír o logotipo doutra Universidade ou organismo de 
investigación coa que se establece o convenio de cotutela. 
No lombo da cuberta aparecerán estes datos: 
 Autor/a. 
 Título da tese. 
 Ano. 
 UDC. 
 
Se é unha obra en varios volumes, farase constar o número. 
 
1.1.2. Portada (enlace ao modelo) 
É a primeira folla da tese, onde deben figurar os datos principais da obra. 
 
A portada debe conter uns datos obrigatorios para a identificación e recuperación da t ese de 
doutoramento. Ademais, estes datos seguirán unhas pautas de estilo, xa que esta mesma portada 
será  a que apareza no  formato electrónico e, se  se  seguen estas indicacións,  facilitarase a súa 
correcta indexación e recuperación por buscadores xerais e especializados. 

Escola Internacional de Doutoramento 
Vicerreitoría de Oferta Académica e Innovación Docente 
2 
 
 
 
 
 
As pautas de estilo dos datos da portada son descritas a continuación: 
 
 Título: 
o Aparecerá en primeiro lugar na portada e destacado tipograficamente. Recoméndase un 
tamaño de letra de 24 puntos. 
o O título completo irá sempre nun mesmo parágrafo. 
o Non  se  usarán  maiúsculas  fóra  da  palabra  inicial  do  título  (salvo  que  as  normas 
ortográficas así o indiquen). 
o Recoméndase usar o menor número de palabras e non inserir abreviacións, acrónimos, 
códigos ou símbolos. 
 Autor/a: 
 
o O/a autor/a aparecerá despois do título, destacado, pero en menor tamaño sempre que 
o título. Recoméndase un ta maño de letra entre 16 e 23 puntos. Para favorecer a 
recuperación, recoméndase normalizar o nome do/a autor/a 
Consultar: La identificación de autor en la UDC: La firma científica 
 
 
Os outros datos da portada, descritos a continuación, terán sempre un tamaño de letra menor que o 
do/a autor/a e o do título. Recoméndase un tamaño de 12 puntos. 
 Tipo  de  traballo,  no  idioma  que  corresponda:  Tese  de  doutoramento  /Tesis  doctoral  / 
Doctoral Thesis. 
 Ano. 
 Director/a da tese. 
 Titor/a da tese. 
 Nome do Programa de Doutoramento no que se presentou a tese. 
 Se é unha obra en varios volumes, especificarase o número e o total. Exemplo: Vol. 1 de 5 Vol. 
 Universidade da Coruña (xunto co logotipo). 
 
1.1.3. Elementos preliminares 
Algúns destes elementos son opcionais. A súa inclusión farase de acordo coa seguinte orde: 
 
 Acreditación  do/a director/a de que a tese cumpre os requisitos para optar ao grao de 
doutor/a. Se a tese pretende obter a mención internacional, debe indicarse nese certificado. 
 Dedicatoria (opcional). 
 Agradecementos (opcional). 
 
 Resumo: 
o En galego, español e inglés, cunha extensión máxima de 200 palabras e precedido en 
cada caso polo termo resumo/resumen/abstract. 
o Opcionalmente, poderase engadir ademais un resumo máis amplo, pero sempre será 
obrigatoria a versión breve do estudo. 
 Prefacio ou prólogo. É a introdución á tese, onde se inclúen os motivos, as finalidades e os 
obxectivos do estudo. 

Escola Internacional de Doutoramento 
Vicerreitoría de Oferta Académica e Innovación Docente 
3 
 
 
 
 
 
 Índice ou táboa de contidos: 
o Conterá os títulos das principais subdivisións da tese cos números de páxina onde se 
atopan. Cando a tese teña máis dun volume, cada un deles terá a súa propia táboa de 
contidos e tamén a táboa de contidos da obra completa. 
o Para as táboas e figuras crearase un índice diferente. 
 Listaxe de abreviacións, se existen. 
 
1.1.4. Corpo da tese 
 
É a parte fundamental, onde se expón a investigación. Habitualmente, ten esta estrutura: estado da 
arte, hipótese e obxectivos, metodoloxía, resultados, discusión e conclusións. 
Xeralmente, divídese en capítulos numerados. Cada un deles debe empezar nunha nova páxina. 
 
1.1.5. Citas e referencias bibliográficas 
 
Unha citación recollerase no texto entre comiñas (“). 
A cita e a referencia breve, que identifica a fonte da que sacamos a información, recollerase a pé de 
páxina ou entre paréntese. 
 
1.1.6. Bibliografía 
Recollerá a listaxe de referencias bibliográficas consultadas. 
 
Chamaremos  a  este  elemento  Bibliografía  ou  Referencias.  Non  usaremos  outros  termos,  nin 
combinaremos ambos (Referencias bibliográficas, Bibliografía e referencias...). 
Recoméndase numerar a listaxe de bibliografía.  
Para ampliar a información, consultar Citas e referencia bibliográficas:  http://udc-
es.libguides.com/citas_referencias_gal  
 
1.1.7. Anexos 
Os anexos recollen información máis detallada, explicacións técnicas, mapas, planos... ou calquera 
outra información complementaria. 
Cada anexo debe empezar nunha nova páxina. Se hai varios anexos, identificaranse precedidos pola 
palabra Anexo (Anexo A...). 
A paxinación debe seguir a do texto principal. 
 
1.1.8. Índices 
Un índice é unha listaxe de palabras significativas coa indicación da páxina onde se atopan. É preciso 
indicar o tipo de índice: toponímico, xeral, onomástico... 
 
1.2. Formato para a encadernación en papel 
 
O tamaño de papel recomendado é DIN-A4 (21 x 29,7 cm), aínda que se admiten outros. 
 
A encadernación será tipo libro e en pasta dura para facilitar o seu arquivo e preservación. Non se 
aceptarán encadernacións non consistentes ou que podan ser manipuladas (espiral, canutillo...). 
A tese en papel poderá estar acompañada por material complementario noutro formato (CD, DVD, 
planos...), que debe figurar como anexo. 

Escola Internacional de Doutoramento 
Vicerreitoría de Oferta Académica e Innovación Docente 
4 
 
 
 
 
 
1.3. Presentación da tese por compendio de artigos de investigación 
 
Para poder presentarse nesta modalidade, a tese debe cumprir os requisitos esixidos no artigo 41 do 
Regulamento de Estudos de Doutoramento da UDC. Ademais, deberá seguir as indicacións recollidas 
neste documento e, especificamente, deberá incluír: 
 Unha introdución, que conterá: 
o Unha xustificación razoada da unidade e coherencia temática e metodolóxica da tese. 
o Os obxectivos que cómpre alcanzar. 
o Unha discusión xeral que dote de coherencia e unidade aos diferentes traballos. 
o As conclusións. 
o A bibliografía común. 
 Unha copia íntegra das publicacións, xa sexan publicadas ou con aceptación definitiva para a 
súa publicación, onde conste necesariamente o nome e a filiación do/a autor/a. 
Deben aparecer claramente explícitos os nomes e a filiación de todos os/as coautores/as, a 
súa orde, así como a referencia completa da publicación, a editorial e o ISSN ou ISBN. 
No caso dos artigos con aceptación definitiva para a súa publicación e que na presentación da 
tese aínda non estean publicados, engadirase o código de identificación do mesmo (o DOI nas 
publicacións dixitais). 
 Ningún dos artigos incluídos poderá ser anterior á data de matriculación no programa. 
 
 
1.4. Idioma de redacción da tese de doutoramento 
 
De acordo co artigo 33 do Regulamento de Estudos de Doutoramento da UDC, a t ese de 
doutoramento redactarase, como norma xeral, en lingua galega, castelá, inglesa ou portuguesa ou no 
idioma de uso común no ámbito científico, técnico ou artístico do que se trate.A Escola Internacional 
de Doutoramento poderá autorizar a redacción noutro idioma, logo de que a Comisión Académica do 
programa informe favorablemente e garanta que o tribunal estea en condicións de xulgala. 
Se se redacta nunha lingua distinta do galego ou do castelán, deberase incluír un anexo no propio 
volume da tese, que conterá un resumo de, polo menos, tres mil palabras en galego ou en castelán. 
 
 
2. Presentación da tese de doutoramento en formato electrónico 
 
A tese de doutoramento en soporte electrónico corresponderase coa copia fidedigna entregada en 
papel para o seu arquivo. A estes efectos, o/a autor/a da tese debe de achegar unha declaración 
asinada,  na  que  conste  a  conformidade  do/a  director/a  da  tese  (Declaración  de  que  a  copia 
electrónica da tese é copia fidedigna da copia en papel). 
No arquivo electrónico, non se incluirá a cuberta. A primeira páxina será a portada, onde constarán 
os datos de identificación da tese segundo as recomendacións deste documento. 
No arquivo electrónico que se entregue non figurarán datos persoais  como o DNI do autor /a e/ou 
director/a ou sinaturas manuscritas. Podería aparecer unha sinatura electrónica configurada para non 
visualizar o DNI. 
 
 
 

Escola Internacional de Doutoramento 
Vicerreitoría de Oferta Académica e Innovación Docente 
5 
 
 
 
 
2.1. Formato 
 
A   tese   en   formato   electrónico   deberá   estar   contida   nun   ou   varios   arquivos   electrónicos 
(recoméndase o formato PDF), que poderán incluír ligazóns de hipertexto e información multimedia. 
Poderán achegarse tamén arquivos doutros tipos (imaxes, programas de ordenador, información 
multimedia, etc.) en formatos coñecidos (TIFF, JPG, MPG…). 
 
2.2. Identificación 
 
Entregarase  un  único  disco  físico  (CD,  DVD),  identificado  conforme  aos  modelos  de  carátula 
e  etiqueta das teses de doutoramento da UDC. Se o disco contén varios arquivos, deberase inserir a 
portada no inicio de cada un deles, para garantir a súa identificación e recuperación en internet. 
 
2.3. Seguranza 
 
Os arquivos electrónicos non terán ningunha protección tecnolóxica para garantir a recuperación por 
buscadores xerais e especializados. 
 
2.4. Número e tamaño dos arquivos 
 
A tese presentarase nun único arquivo, sempre que non exceda de 100 MB. Se o tamaño do 
documento é maior, poderase partir a tese en varios arquivos de menor tamaño. Empregaranse 
tantos arquivos como foren necesarios, inserindo en cada un deles a portada. 
 
2.5. Nome dos arquivos que conteñen o documento principal 
 
Os nomes dos arquivos deberán seguir as seguintes pautas (para todos os exemplos posteriores, 
consideraremos a tese de doutoramento defendida en 2005 por Xosé Manuel Pérez López): 
− Se o documento principal da tese consta dun só arquivo, este chamarase: 
PerezLopez_XoseManuel_TD_2005.pdf 
 
− Se este documento principal da tese estiver formado por tres arquivos, estes chamaranse: 
PerezLopez_XoseManuel_TD_2005_01de3.pdf 
PerezLopez_XoseManuel_TD_2005_02de3.pdf 
PerezLopez_XoseManuel_TD_2005_03de3.pdf 
No caso de que haxa varias persoas co mesmo primeiro nome e o mesmo primeiro apelido que lean a 
súa tese de doutoramento no mesmo ano, a Biblioteca, antes da súa publicación no Repositorio, 
pode verse obrigada a realizar algunha modificación no nome dos arquivos. 
Nunca  se  usarán  espazos,  nin  tiles,  nin  o  ñ  no  nome  dos  arquivos,  co  fin  de  asegurar  a 
compatibilidade con todos os navegadores. 
 
2.6. Nome doutros arquivos 
 
No caso de arquivos adicionais doutros tipos (imaxes, programas de ordenador, información 
multimedia, etc.) en formatos coñecidos (TIFF, JPG, MPG…), poderase indicar o tipo de arquivo que 
envía e a extensión propia deste arquivo, e a súa identificación seguirá unha pauta similar á dos que 
conteñen o documento principal. 
− Así, o arquivo dun vídeo en formato MPG (o cuarto dun total de sete) podería chamarse: 
PerezLopez_XoseManuel_TD_2005_Video_04de7.mpg 
 
− A numeración destes arquivos é correlativa á dos arquivos do documento principal: 
PerezLopez_XoseManuel_TD_2005_01de4.pdf  

Escola Internacional de Doutoramento 
Vicerreitoría de Oferta Académica e Innovación Docente 
6 
 
 
 
 
  PerezLopez_XoseManuel_TD_2005_02de4.pdf 
PerezLopez_XoseManuel_TD_2005_03de4.pdf 
PerezLopez_XoseManuel_TD_2005_Video_04de4.mpg 
Poderanse definir vínculos para acceder a estes contidos desde os arquivos electrónicos que forman 
o documento principal da tese de doutoramento. 
 
3. Dereitos de autor/a da tese de doutoramento 
 
O/A autor/a da tese de doutoramento, desde o momento da súa creación, ten todos os dereitos 
sobre ela, sa lvo circunstancias excepcionais como cláusulas de confidencialidade con empresas ou 
cesión de dereitos a editores. 
Todas as teses de doutoramento da UDC, logo de ser aprobadas, son depositadas na Biblioteca 
Universitaria. 
Ademais, en cumprimento do Real decreto 99/2011, todas as teses son difundidas en acceso aberto 
no Repositorio Institucional da UDC (RUC). O/A autor/a, como titular dos dereitos, pode elixir que a 
súa tese se publique con Todos os dereitos reservados ou baixo unha Licenza Creative Commons 
(CC). 
Esta elección de licenza realizarase a través do documento Declaración do/a autor/a da tese para o 
depósito no Repositorio da UDC (RUC), que pode descargarse no seguinte enlace: 
http://www.udc.es/export/sites/udc/eid/_galeria_down/tesis/Declaracion_Deposito_RUC.doc 
No caso de elixir Todos os dereitos reservados, non é preciso engadir esta declaración na propia 
tese, xa que é a licenza por defecto que ten calquera creación. 
No caso de elixir unha Licenza Creative Commons, recoméndase inserir a citada declaración na 
propia tese de doutoramento. Desta forma, calquera usuario/a que consulte o pdf da tese terá 
información sobre os usos permitidos polo/a autor/a. 
Recoméndase engadir no reverso da portada ou nunha páxina inicial o logotipo correspondente a 
Creative Commons. 
 
Para máis información, consultar o Anexo I. Información sobre as modalidades de licenza que se 
poden elixir para a tese de doutoramento. 

Escola Internacional de Doutoramento 
Vicerreitoría de Oferta Académica e Innovación Docente 
7 
 
 
 
 
 
Anexo I. Información sobre as modalidades de licenza que se poden elixir 
para a tese de doutoramento 
A consulta das teses de doutoramento da UDC a través do RUC é de libre acceso, pero o/a autor/a da 
tese de doutoramento, como titular dos dereitos de propiedade intelectual, ten que decidir os usos 
que permite sobre a súa obra a través da elección dunha das seguintes dúas modalidades: 
• Todos os dereitos reservados. A elección desta modalidade significa que para facer calquera uso 
da tese é preciso solicitar permiso expresamente do/a autor/a, coas excepcións previstas na Lei 
de Propiedade Intelectual (copia privada, dereito de cita, ilustración para o ensino). 
• Licenza Creative Commons (CC). Con esta licenza, o/a autor/a pode indicar os usos que autoriza 
sen necesidade dunha petición expresa. 
Todas  as  licenzas  Creative  Commons  permiten  a  reprodución,  distribución  e  comunicación 
pública   sen   que   sexa   necesaria   a   autorización   do/a   autor/a,   sempre   coa   obriga   do 
recoñecemento da autoría. 
As licenzas Creative Commons son amplamente coñecidas, teñen recoñecemento internacional e 
son fáciles de entender, tanto para o/a autor/a como para o/a usuario/a, que pode saber para 
que usos da tese está autorizado. Esta claridade nos usos favorece a visibilidade da obra e do/a 
autor/a. 
As licenzas CC actualmente vixentes son estas: 
 
 
 
 
 
 
 
 
 
CC  BY-NC-ND.  Pe rmite  a  reprodución  total  ou  p arcial  e  a 
comunicación pública da obra con recoñecemento da autoría. Non se 
permite   o   uso   comercial   nin   a   creación   de   obras   derivadas 
(traducións, adaptacións son obras derivadas). É  a licenza máis 
restritiva. 
 
 
 
 
 
 
 
CC BY. Permite a r eprodución total ou parcial, a distribución, a 
comunicación  pública  da  obra  e  a  cre ación  d e  obras  derivadas, 
incluso  con  finalidade  comercial.  Obriga  ao  recoñecemento  da 
autoría. É a licenza menos restritiva. 
 
 
 
 
CC BY-NC. Permite a creación de obras derivadas, con 
recoñecemento de autoría e sen fin comercial. 
 
 
 
 
 
CC BY-NC-SA. Permite a creación de obras derivadas, con 
recoñecemento de autoría e sen fin comercial, coa obriga de licenciar 
as novas creacións baixo as mesmas condicións. 
 
 
 
 
 
CC BY-SA. Permite o uso comercial da obra e das posibles obras 
derivadas, con recoñecemento de autoría e a obriga de licenciar as 
novas creacións baixo as mesmas condicións. 
 
 
 
 
CC BY-ND. Esta licenza permite o uso comercial con recoñecemento 
de autoría, pero non a creación de obras derivadas. 


Escola Internacional de Doutoramento 
Vicerreitoría de Oferta Académica e Innovación Docente 
8 
 
 
 
 
 
A difusión no RUC e a elección dunha destas licenzas non exclúe en ningún caso que o/a autor/a 
poida comercializar a obra ou facer calquera outro uso dela, xa que a titularidade da obra é súa e 
mantén todos os dereitos de autor/a, morais e de explotación sobre a mesma. 
O/a autor/a debe facer constar a elección de licenza na Declaración do/a autor/a da tese para o  
depósito  no  Repositorio  da  UDC  (RUC),  indicando  unha  das  opcións.  En  caso  de  non  escoller 
ningunha, publicarase no RUC con Todos os dereitos reservados. 
Esta declaración pode descargarse en: 
 
http://www.udc.es/export/sites/udc/eid/_galeria_down/tesis/Declaracion_Deposito_RUC.doc 
No caso de usar Creative Commons, recoméndase ademais inserir a información da licenza na propia 
tese de doutoramento. Desta forma, calquera usuario/a que acceda directamente ao pdf da tese 
desde un buscador e  non desde o rexistro no RUC terá información na propia tese sobre os usos 
permitidos. 
 
Como xerar unha Creative Commons? 
 
• A solicitude dunha licenza Creative Commons é completamente gratuíta e non é preciso rexistrar 
a tese en ningunha páxina. 
 
• Para  xerar  unha  licenza,  débese  elixir  na  web  de  Creative  Commons  a  licenza  que  se  vai 
usar (https://creativecommons.org/choose/?lang=es_CO). A web de Creative Commons dispón 
dun  titorial para axudar na elección de licenza. 
 
• Despois de elixir a licenza, recoméndase inserir na tese de doutoramento o logotipo e o texto 
correspondente no reverso da portada ou nunha páxina inicial (tamén na versión dixital da tese). 
Estes datos proporciónaos Creative Commons. 
Por exemplo: 
 
 
 
Esta obra está bajo una  Licencia Creative Commons Atribución-NoComercial-SinDerivar 4.0 Internacional. 