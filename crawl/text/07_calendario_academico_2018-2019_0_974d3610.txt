 
Páx. 1 de 2 
Calendarios académicos para o curso 2018/2019 
Aprobados polo Consello de Goberno o 26 de abril de 2018. Poden consultarse no enderezo 
web: http://www.udc.es/ensino/calendario_academico/ 
1. CURSO ACADÉMICO 
O curso académico 2018/2019 comprenderá desde o 10 de setembro de 2018 ata o 31 de 
agosto de 2019. Abarcará dous períodos lectivos que se organizan en dous cuadrimestres, 
conforme se indica no apartado 2 deste calendario. Non será lectivo o mes de agosto, nin os 
días festivos, nin os períodos sinalados neste calendario para a avaliación.  
Consideraranse alumnos do curso académico 2018/2019 aqueles que deban ser avaliados das 
Prácticas/TFG/TFM en segunda oportunidade, cuxas actas se asinen e entreguen o 25 d e 
setembro de 2019, conforme se establece neste calendario. 
2. PERÍODOS LECTIVOS 
As actividades académicas docentes comprenden os seguintes períodos lectivos:  
Primeiro cuadrimestre: desde o 10 de setembro ao 21 de decembro de 2018 
Segundo cuadrimestre: desde o 29 de xaneiro ao 16 de maio de 2019 
Co fin de facilitar a planificación docente dos mestrados, e cando non precisen utilizar o período 
de avaliación, poderán iniciar as súas actividades docentes no mes de outubro e prolongalas 
ata o 25  de xaneiro. Neste caso o segundo cuadrimestre poderá comezar unha semana máis 
tarde. Para facer efectiva esta posibilidade os coordinadores dos mestrados deberán poñelo en 
coñecemento do Servizo de Organización Académica. 
3. AVALIACIÓN 
 3.1. Graos e Mestrados 
Para a s úa avaliación os/as estudantes en cada curso académico terán dereito a dúas 
oportunidades e o calendario quedará organizado en catro períodos: 
 
Convocatoria Datas de avaliación 
Data límite de sinatura e 
entrega de actas 
Adianto de convocatoria Do 26 de novembro ao 14 de 
decembro de 2018 
21 de decembro de 2018 
Materias do primeiro 
cuadrimestre 
Do 8 ao 25 de xaneiro de 
2019 8 de febreiro de 2019 
TFG/ TFM, fixadas polos 
Centros 
8 de marzo de 2019 para as 
actas do TFG e TFM 
Materias do segundo 
cuadrimestre e anuais 
Do 20 de maio ao 10 de 
xuño de 2019 21 de xuño de 2019 
TFG/ TFM, fixadas polos 
Centros 
5 de xullo de 2019 para as 
actas do TFG e TFM 
2ª oportunidade 
Do 26 de xuño ao 17 xullo 
de 2019 (*) 24 de xullo de 2019 
Prácticas/ TFG/ TFM, 
fixadas polos Centros 
25 de setembro de 2019 
para as actas do TFG e TFM 
As datas de avaliación correspondentes ao “adianto de convocatoria” serán establecidas 
polos Centros só no caso de existiren solicitudes.  
(*) Os exames organizaranse de forma que se realicen primeiro aqueles correspondentes 
ás materias do primeiro cuadrimestre e a continuación os das materias do segundo 
cuadrimestre. 

 
Páx. 2 de 2 
 
A matrícula e defensa do TFG e do TFM realizarase conforme ao disposto nos artigos 
1º, 2º e 3º da Normativa reguladora da matrícula e defensa do TFG e TFM aprobada 
polo Consello de Goberno de 19 de decembro de 2013 e as súas posteriores 
modificacións. 
 
As actividades académicas docentes e os exames de todos os plans de estudo 
interromperanse desde o día 22 de decembro de 2018 ata o día 7 de xaneiro de 2019 
(ambos os dous incluídos); os días 4 e 5 de marzo de 2019 e desde o día 16 ao día 22 
de abril de 2019  (ambos os dous incluídos). Terá carácter festivo o día 28  de xaneiro 
de 2019 pola da festividade de San Tomé de Aquino. Así mesmo, posuirán carácter 
festivo os días das festas oficiais do Estado, da Comunidade Autónoma e das cidades 
onde estea cada centro, así como o día da festividade de cada un deles. 
Coa finalidade de aproveitar ao máximo os días lectivos, sempre que as festividades 
da Universidade coincidan en martes ou en xoves celebraranse o luns ou o venres 
máis próximo; e se cadrasen en mércores trasladaranse ao venres. As que cadren en 
sábado, domingo ou festivo celebraranse o día anterior ou o seguinte lectivos. 