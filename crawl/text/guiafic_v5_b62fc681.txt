Coñece a túa FIC
Esta guía contén un resumo 
dos datos máis relevantes 
que se poden ampliar 
mediante os enlaces.


Estudos na FIC.
Sabías que somos o único centro 
de Galicia no que se poden 
estudar as 5 especialidades do 
currículo no Grao en Enxeñaría 
Informática?
Sabes todo o que podes 
estudar na FIC? 
Moito máis do que imaxinas. 
Mestrado Universitario en Enxeñaría 
Informática
Grao en Enxeñaría Informática
Sabías que o Mestrado
Universitario en Enxeñaría 
Informática é o título superior 
en Enxeñaría Informática?
✚
✚

Estudos na FIC.
A FIC é un dos primeiros centros a 
nivel nacional, pero tamén 
internacional, en impartir este grao. 
Arranca no curso 2019/2020.
Sabes que xa podes estudar 
Ciencia e Enxeñaría de Datos 
na FIC? 
✚
Grao en Ciencia e Enxeñaría de Datos

Estudos na FIC.
Queres especializarte máis? Temos seis mestrados máis onde elixir. 
Mestrado Universitario en 
Computación de Altas 
Prestacións
Mestrado Universitario en 
Matemática Industrial
Mestrado Universitario en 
Ciberseguridade
Mestrado Universitario en 
Bioinformática e 
Ciencias da Saúde
Mestrado Universitario en 
Técnicas Estatísticas
Mestrado Universitario 
en Xeoinformática
E se logo che interesa a investigación, temos 
seis programas de doutoramento. ✚
✚✚
✚ ✚
✚
✚

Estructura e organización da FIC.
Órganos de goberno
Comisións
Departamentos: os centros están integrados por 
departamentos. 
• Departamentos con sede na FIC:
• Departamento de Ciencias da Computación e 
Tecnoloxías da Información
• Departamento de Enxeñaría de Computadores
• Departamento de Matemáticas
• Outros departamentos con docencia na FIC:
• Departamento de Empresa
• Departamento de Dereito Público  
Sabes como se organiza e 
estrutura a túa FIC? 
✚
✚
✚
✚
✚

Espazos na FIC.
Sabías que a FIC ten espazos 
de docencia e investigación 
distribuídos en dous edificios? 
Facultade de Informática
Edificio Área Científica
Aulas: atópanse no andar 2 e 3 da Facultade de Informática 
e no andar 3 do Edificio Área Científica.
Laboratorios: os laboratorios de prácticas atópanse no andar 
0, 1 e 2 da Facultade de Informática. Tamén hai laboratorios 
de investigación no andar 0, 1, 2, 3 e 4 da Facultade de 
Informática e no andar 2 do Edificio Área Científica. 
Salas especiais: contamos ademais con espazos adaptados 
para a realización de determinadas actividades, como son o 
Salón de Actos, a Sala de Graos, seminarios, salas de 
reunións, etc.
✚
✚
✚

Servizos na FIC.
Cafetería
A cafetería da FIC atópase 
no andar 1. O seu horario 
habitual é de luns a venres 
de 8:00 a 21:00. A mediodía 
ofrece servizo de comedor, 
incluíndo menú do día. Reprografía
No andar 3 da FIC 
encontrarás o servizo de 
reprografía. Aberto os días 
lectivos de 8:30 a 13:50 e 
de 15:50 a 19:30 (venres ata 
as 18:30).
Conserxería
No primeiro andar da 
Facultade de Informática, 
fronte a entrada principal, 
atoparás ao persoal de 
conserxería. O horario 
habitual de atención é de 
luns a venres de 8:15 a 
21:30.
Administración
Á dereita de conserxería 
atoparás a administración 
do centro. Encárganse, 
entre outros, de trámites 
administrativos como 
matrículas, solicitudes de 
validacións, etc. O horario 
habitual de atención é de 
luns a venres de 8:30 a 
14:30.
✚
✚
CECAFI
O Centro de Cálculo 
(CeCaFi) encárgase do 
correcto funcionamento 
dos recursos informáticos 
do centro. O seu horario de 
atención é de luns a venres 
de 8:30 a 20:30. Podes 
encontralo no andar 0 da 
FIC.
✚✚
✚
Biblioteca
Atópase no andar 0 da FIC. 
Conta con máis de 200 
postos na sala de lectura. 
O seu horario habitual é de 
luns a venres de 8:30 a 
20:30. 
Sabes onde atopar os 
servizos da FIC? 
✚

Fontes de Información.
WikiFIC
A wikiFIC foi ideada para 
centralizar a información 
da FIC. Imposible resumir 
toda a información que 
contén. Non esquezas 
botarlle un ollo.
Guías docentes
Nas guías docentes de 
cada materia podes 
consultar, dende antes da 
matrícula, o profesorado, 
os contidos, as 
competencias, as 
actividades formativas e 
mesmo o sistema de 
avaliación de cada 
materia.
Moodle
O Campus Virtual da UDC 
da soporte á formación a 
través das TIC. Cada 
materia ten un curso virtual 
en moodle ao que terás 
acceso despois de 
formalizar a túa matrícula. 
Apuntes, material docente 
adicional, prácticas ou 
mesmo sesións de 
avaliación, están en 
moodle. Non esquezas 
consultalo.
E-mail da UDC
Non esquezas que coa 
matrícula recibes un 
enderezo de correo 
institucional. Ten en conta 
que moita información 
oficial chegarache a ese 
enderezo. Redirecciónaoá 
túa conta habitual, ou 
consúltao con frecuencia, 
para non perderte nada.
✚
✚ Secretaría Virtual
Moitos dos trámites 
administrativos a día de 
hoxe fanse a través da 
Secretaría Virtual do 
Estudantado.
✚
✚
✚ Redes sociais
A FIC ten a súa propia web, 
e tamén participa en 
algunhas redes sociais, 
como twitter e facebook. 
Séguenos!
✚


Máis recursos.
Microsoft Office 365
Os estudantes da UDC poden acceder á 
descarga do paquete de aplicacións de 
Microsoft Office 365, que inclúe a última 
versión de MS Word, Excel, PowerPoint, 
Outlook, Forms, etc., e Office Online para 
traballar de forma cooperativa e dende 
calquera lugar. Ademáis terás 1 Terabyte 
de almacenamento en MS OneDrive. 
Aproveita e sácalle partido! Resultarache 
máis doado avanzar en calquera 
proxecto. 
Rede WiFi
Nos diferentes centros da UDC existe 
acceso WiFi a través de dúas redes 
diferentes: eduroam e udcportal. 
✚
Sabes onde activar os recursos virtuais da UDC? 
Consulta o pequeno manual que preparamos 
para os teus primeiros pasos.
✚

Normativa.
Permanencia
Para poder continuar os 
teus estudos na FIC debes 
alcanzar un rendemento 
mínimo cada curso: (1) 12 
ECTS no primeiro ano dos 
estudos se estás 
matriculado a tempo 
completo, (2) 60 ECTS en 
tres cursos académicos, en 
rexime de continuación de 
estudos a tempo completo.
Se, por circunstancias 
excepcionais, eres alumno 
de primeiro ano e non 
cumpres o criterio (1), 
podes solicitar 
permanencia mediante 
instancia ao Decano/a, 
pero terás que aprobar un 
mínimo de 36 ECTS no 
seguinte curso académico, 
se estás matriculado a 
tempo completo.
Avaliación académica
A normativa de avaliación 
académica recolle os teus 
dereitos e deberes no que 
ten que ver coa avaliación 
das asignaturas.
Recoñecemento de 
créditos
Ainda que existen algúns 
limites, podes solicitar que 
che recoñezan créditos 
obtidos en outras 
titulacións, por experiencia 
profesional acreditada ou 
por actividades de 
caracter extracurricular 
como cursos de formación, 
idiomas, voluntariado, etc.
✚
Compensación curricular
Se solo che falta unha 
asignatura para obter o 
Grao e cumples uns 
determinados requisitos, 
podes solicitar a súa 
compensación e 
completar a titulación. Non 
se poden compensar as 
Prácticas en Empresa nin  o 
Traballo Fin de Grao.
✚
✚
✚
Sabías que o custo dos créditos 
aumenta se te tes que volver a 
matricular nunha asignatura? Revisa a 
normativa para evitar sorpresas.
✚

Plano de Acción Titorial (PAT).
Desde que comeces os estudos na FIC o plano de acción 
titorial (PAT) asignarache un titor, que ten como misión 
informarte, apoiarte e orientarte durante o teu paso pola FIC.
Ademais dos titores, no PAT do Grao en Enxeñaría Informática 
existen as figuras de estudantes mentores.
✚
Sabías que na FIC estamos para 
axudarte de principio a fin? 
Participa e sácalle partido ao PAT!

Mobilidade. Sabías que tes a oportunidade de 
realizar parte dos estudos en institucións 
españolas ou internacionais? 
A Facultade de Informática da Universidade da Coruña 
participa en diferentes programas de mobilidade:
• Erasmus +
• Convenios bilaterais
• SICUE
Existen convenios que posibilitan que estudantes da FIC poidan obter dous títulos universitarios, un 
expedido pola UDC e outro dunha universidade europea, unha vez cursados os créditos indicados no 
convenio. 
Dobre grao coa University of South Wales
• Grao en Enxeñaría Informática, Universidade de A Coruña
• BSc (Hons) Computer Studies, University of South Wales
Dobre grao coa École Internationale des Sciences du Traitement de L´Information (EISTI) 
• Mestrado en Computación de Altas Prestacións, Universidade de A Coruña
• Diplôme d´Ingénieur en Génie Mathématique, EISTI
Infórmate na FIC:  erasmus.fic@udc.es
✚
✚

Participación.
✚
Formas parte da FIC. Participa! 
Aspectos importantes como tomar decisións, implicarse na 
sociedade ou expoñer as túas ideas de forma asertiva son 
algunhas das estratexias, actitudes e valores que se adquiren 
practicando. Anímate! 
Contacta cos teus representantes:       
representantes.estudantes.fic@udc.es 
E bótalle tamén un ollo as asociacións estudantís na FIC! 
A participación dos estudantes é un aspecto esencial para falar de 
calidade na FIC. Coñeces a “caixa de correo vermello” para queixas, 
suxestións e felicitacións? Está ao lado da conserxería da FIC. 


Actividades complementarias. A educación vai máis aló das 
aulas e laboratorios da FIC. 
Cultura
A UDC aposta por estender 
a cultura dentro e fora da 
institución. No campus da 
Coruña as accións para 
conseguir este reto 
concéntranse a través da 
NORMAL, espazo de 
intervención cultural e 
laboratorio experimental 
de procesos artísticos: 
danza, literatura, cine, 
teatros, etc.
Deportes
Sabías que na UDC existe 
un Área de Deportes que 
supón o canal axeitado 
para sacarlle partido a 
actividades colectivas e 
individuais? O abono 
deporte permite, ademais, 
o acceso gratuíto ás 
instalacións deportivas e 
descontos nas actividades.
Cooperación e 
voluntariado
A Oficina de Cooperación 
e Voluntariado (OCV) 
traballa en programas de 
cooperación con países en 
vías de desenvolvemento e 
realiza tarefas de 
voluntariado social.
Medio Ambiente
CEIDA. O Centro de 
Extensión Universitaria e 
Divulgación Ambiental 
(CEIDA) da a coñecer o 
noso patrimonio natural, 
histórico e cultural, e tamén 
é un lugar de encontro e 
reflexión sobre os 
problemas do medio 
ambiente. Organiza 
frecuentemente cursos, 
xornadas, conferencias e 
seminarios.
A Oficina de Medio 
Ambiente (OMA), coordina 
e realiza actuacións de tipo 
ambiental na UDC, entre 
eles proxectos relacionados 
coa sustentabilidade 
ambiental, plan de 
mobilidade sustentable, 
plan de eficiencia 
enerxética, etc. As actividades impartidas por Cultura, 
Deportes, OCV, CEIDA e OMA poden 
obter recoñecementos académicos.

✚
✚ ✚
✚
✚

Formación complementaria.
Sabías que na UDC existen múltiples 
posibilidades para completar a túa 
formación académica mediante cursos 
e actividades? 
AFI: Aula de Formación 
Informática. Realiza 
cursos relacionados 
coas novas 
tecnoloxías. 
CUFIE: Centro 
Universitario de 
Formación e 
Innovación Educativa. 
Realiza cursos e talleres 
que teñen como 
finalidade proporcionar 
recursos para afrontar 
os retos da ensinanza 
universitaria, como 
técnicas de relaxación 
e saúde, traballo en 
equipo, habilidades 
sociais, xestión do 
tempo, etc.  
Centro de Linguas. 
Realiza cursos para 
consolidar e mellorar 
idiomas como o inglés, 
francés, alemán, etc. 
Tamén conta con 
cursos de español e 
galego para alumnado 
de mobilidade. OCC: Oficina de Cursos 
e Congresos. Xestiona 
información sobre os 
cursos de verán, 
congresos, xornadas e 
conferencias 
organizadas na UDC. 
Os cursos impartidos por AFI, CUFIE, Centro 
de Linguas e OCC poden ser recoñecidos 
nos graos como créditos de participación 
en actividades universitarias, conforme un 
acordo do Consello de Goberno.

✚
✚
✚ ✚

Máis información, asesoramento e axuda.
Viveiro de empresas de 
base tecnolóxica
Préstalles apoio a iniciativas 
empresariais de base 
tecnolóxica e favorece a 
súa posta en marcha e 
entrada no mercado. 
Destinado a proxectos da 
comunidade universitaria, 
incluídos estudantes, está 
situado no Edificio de 
Servicios Centrais de 
Investigación, moi preto da 
FIC.
✚SAPE
O Servizo de Asesoramento e 
Promoción do Estudantado
(SAPE) é o servizo de información 
ao estudantadode referencia 
na UDC. Informa sobre un amplo 
abano de aspectos da vida 
universitaria: acceso aos 
estudos, normativas, premios, 
bolsas e axudas, servizos da 
UDC, transporte, aloxamento, 
etc. Tamén conta con persoal 
específico de orientación 
laboral e emprendementopara 
asesorar ao estudantadoe a 
egresados recentes. Pódelo 
encontrar no edificio acristalado
fronte a saída da FIC polo andar 
0.
✚
ADI
A Unidade Universitaria de 
Atención a Diversidade (ADI) 
facilita e promove a plena 
integración do alumnado que 
presente algún tipo de 
discapacidade. 
✚
SNL
O Servizo de Normalización 
Lingüística ofrece asesoramento 
en lingua galega (resolución de 
dúbidas, revisión de textos, 
información sobre dereitos 
lingüísticos e sobre actividades 
de promoción do galego, etc.). 
Tamén organiza cursos de 
formación e diversas actividades 
de promoción do galego.
✚
Precisas un asesoramentos máis 
diferenciado? A UDC ten diferentes 
servizos que te poden axudar.
Oficina de Igualdade
O seu obxectivo é eliminar 
calquera mostra de 
discriminación de xénero dentro 
da comunidade universitaria. 
✚