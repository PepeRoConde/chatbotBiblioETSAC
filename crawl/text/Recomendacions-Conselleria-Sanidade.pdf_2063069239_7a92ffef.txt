 
                                                                         Páxina 1 de 4                                                             
 
 
RECOMENDACIÓNS DA CONSELLERÍA DE SANIDADE PARA A VIXILANCIA E CONTROL 
EN PERÍODOS DE ALTA TRANSMISIÓN COMUNITARIA NO MARCO DA CRISE SANITARIA 
POLA PANDEMIA DA COVID-19, APLICADAS Á UDC. 
 
A elevada transmisión do virus e a existencia de moitos casos asintomáticos ou con 
manifestacións leves (inespecíficas e frecuentes noutras patoloxías) son factores que 
comprometen a capacidade para detectar todos os casos da enfermidade e para conter a 
pandemia.  
O obxectivo deste documento é establecer unha priorización das actuacións de prevención e 
control no escenario actual:  
• Priorizar a detección e illamento de casos novos mediante as probas diagnósticas.  
• Protexer aos grupos poboacionais máis vulnerables. 
• Reforzar as mensaxes á poboación sobre a importancia da autoprotección individual e das 
medidas a empregar: bo uso da máscara, manter a distancia interpersoal, risco dos espazos 
pechados con gran afluencia de persoas, papel da ventilación. 
 
1. Manexo de casos 
1.1. Confirmación de casos sospeitosos 
Na situación actual, seguirán confirmándose todos os casos sospeitosos mediante a realización 
dunha proba diagnóstica de infección activa (PDIA). 
Pasarán a considerarse como casos confirmados, sen necesidade de proba diagnóstica de  
confirmación, os resultados positivos dos test de autodiagnóstico, independentemente de onde 
se realicen, e os test de antíxenos en saliva realizados nos puntos móbiles postos a disposición 
da cidadanía pola Consellería de Sanidade. 
Os resultados positivos dos test de autodiagnóstico: 
- serán declarados polas oficinas de farmacia cando o test se realice  presencialmente nestes 
establecementos,  
- serán notificados polo cidadán chamando ao teléfono 881 540 045, cando os  autotest sexan 
realizados fóra das oficinas de farmacia. 
 
1.2. Casos confirmados 
Enquisa: 
Realizarase a enquisa de caso a todos os casos confirmados. 
Illamento: 
- Persoas asintomáticas ou con síntomas leves: 
• Terá que realizar un illamento de 7 días dende a toma de mostra no caso de persoas 
asintomáticas ou dende a data de inicio de síntomas se presenta sintomatoloxía.  
• Para levantar o illamento será necesario que a persoa non teña síntomas de infección 
respiratoria aguda (febre, conxestión nasal, tose, etc) nos últimos 3 días. 
• No caso de presentar sintomatoloxía deberá manter o illamento ata que desapareza. 
Código Seguro De Verificación pHh8zW3dikCYLxGWr+KC7A==Estado Data e hora
Asinado Por XERENTE  - Ramón Alberto Del Valle López Asinado 21/02/2022 09:25:01
Observacións Páxina 1/4
Url De Verificación https://sede.udc.gal/services/validation/pHh8zW3dikCYLxGWr+KC7A==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
                                                                         Páxina 2 de 4                                                             
 
 
A UDC recomenda que , aínda que non se teñan síntomas o 7º día se realice un test de 
antíxenos de farmacia e se este da negativo se recupere a actividade normal.  
- Persoas con síntomatoloxía grave (que precisan hospitalización) ou inmunodeprimidos: 
• Poderán recibir a alta hospitalaria se a súa situación clínica o permite aínda que a súa 
PCR siga sendo positiva, pero deberán permanecer en illamento domiciliario con 
seguimento da súa situación clínica polo menos 14 días dende a data de inicio de 
síntomas. A partir destes 14 días, sempre baixo criterio clínico, poderase rematar o 
illamento se transcorreron tres días dende a resolución da febre e do cadro clínico.  
• En caso de enfermidade grave ou inmunodepresión o período de illamento será de 21 
días. 
Seguimento: polo persoal de Atención Primaria 
O seguimento dos casos de COVID -19 será realizado por un profesional do equipo de atención 
primaria (persoal médico ou de enfermería), que o fará preferentemente a través de TELEA.  
Faranse, con carácter xeral, 2 chamadas ao/á paciente durante o período de illamento:  
• A primeira para valoración clínica e realizar o parte de baixa laboral, cando proceda.  
• A segunda arredor do 7º día para comunicarlle a alta de illamento, sen necesidade de 
realizar unha proba para levantar o mesmo (agás en profesionais que traballan en 
centros sanitarios e sociosanitarios). 
• O profesional de Atención Primaria poderá valorar factores de vulnerabilidade que 
aconsellen un seguimento más estreito.  
 
2. Manexo de contactos 
2.1. Identificación de contactos: 
Os contactos seguirán sendo identificados mediante a enquisa aos casos.  
2.2. Corentena e vixilancia: 
Aos contactos estreitos lles será indicado un período de corentena ou unha  vixilancia, segundo 
as indicacións que se recollen nos apartados seguintes. 
Vixilancia:  
- Para persoas vacinadas con pauta completa ou para persoas que pasaran a COVID entre 
os 3 e os 6 meses, agás: 
• persoas con inmunosupresión 
• contactos de casos nos que se sospeite unha transmisión a partir de visóns 
• contactos de casos producidos por variantes Beta o Gamma  
- Duración: 10 días. 
- PDIA: non se realizará durante a vixilancia agás, 
• persoas residentes en centros sociosanitarios  
• persoas ingresadas en centros sanitarios 
• persoas que traballan en centros sanitarios hospitalarios e de atención primaria 
Código Seguro De Verificación pHh8zW3dikCYLxGWr+KC7A==Estado Data e hora
Asinado Por XERENTE  - Ramón Alberto Del Valle López Asinado 21/02/2022 09:25:01
Observacións Páxina 2/4
Url De Verificación https://sede.udc.gal/services/validation/pHh8zW3dikCYLxGWr+KC7A==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
                                                                         Páxina 3 de 4                                                             
 
• persoas que traballan en residencias de maiores ou de persoas con discapacidade 
• maiores de 70 anos 
• mulleres embarazadas 
A solicitude de probas realizarase co mesmo protocolo actual. 
A UDC recomenda que, co fin de evitar a posible transmisión na comunidade universitaria 
quedes en corentena ata ter un test de antíxenos de farmacia negativo do día 5º despois 
do contacto co positivo. 
Corentena e vixilancia: 
- Dirixido a: 
• persoas sen a pauta completa de vacinación,  
• persoas con inmunodepresión,  
• contactos de casos nos que se sospeite unha transmisión a partir de visóns 
• contactos de casos producidos por variantes Beta o Gamma. 
- Duración: 7 días de corentena dende a data do último c ontacto co caso  seguidos de 3 
días de vixilancia. 
- PDIA: realizarase a partir do 5º día dende a data do último contacto co caso. 
Desenvolvemento de síntoma compatibles coa COVID-19: 
Se durante o período de vixilancia ou corentena o contacto desenvolve síntomas terá a 
consideración de casos sospeitoso, e terá que comunicalo: 
- a través do seu centro de saúde ou punto de atención continuada (PAC) 
- a través do teléfono 881 54 00 45 
- a través do 061 no caso de sintomatoloxía grave. 
 
2.3 Comunicación cos contactos: 
Segundo a información dispoñible dos contactos, poden darse varias situacións: 
a) Comunicación por SMS 
Cando se coñeza o teléfono móbil do contacto estreito enviaráselle unha comunicación por SMS 
que conterá unha ligazón á páxina web do coronavirus da Consellería de Sanidade onde a persoa 
deberá cubrir un formulario cos seus datos.  
Unha vez cuberto o formulario, enviarase unha segunda comunicación por  SMS ao contacto 
estreito, coas medidas a seguir. Existen dous tipos de SMS  segundo as medidas que apliquen 
(corentena ou vixilancia). 
 
b) Comunicación por chamada 
Se só se dispón do teléfono fixo ou se en 24h non se recibe o formulario cuberto, chamarase ao 
contacto para indicarlle as medidas que procedan. 
 
2.4 Seguimento de contactos: 
Código Seguro De Verificación pHh8zW3dikCYLxGWr+KC7A==Estado Data e hora
Asinado Por XERENTE  - Ramón Alberto Del Valle López Asinado 21/02/2022 09:25:01
Observacións Páxina 3/4
Url De Verificación https://sede.udc.gal/services/validation/pHh8zW3dikCYLxGWr+KC7A==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
                                                                         Páxina 4 de 4                                                             
 
Contactos en vixilancia:  
Como norma xeral non se realizará seguimento telefónico aos contactos estreitos en vixilancia. 
Aos contactos aos que se fixese unha PDIA e o resultado fose negativo,  comunicaráselle o 
resultado mediante chamada telefónica. 
 
Contactos en corentena:  
Realizarase un seguimento que consiste en 2 chamadas: unha ao inicio da corentena e outra 
cando remate. 
Se non se recibise o resultado negativo da PDIA entre o 5ª e o 7ª día, a corentena prolongarase 
ata que se teña este resultado ou pasasen 10 días dende a data do último contacto co caso.  
 
 
Baseado nas directrices: “Vixilancia e control en períodos de alta transmisión comunitaria” da Consellería 
de Sanidade 
----------------------------------------- x ---------------------------------------- 
Este documento está en permanente revisión para incorporar novas  directrices segundo a evidencia 
científica acadada no contexto da pandemia pola COVID-19. 
 
 
Código Seguro De Verificación pHh8zW3dikCYLxGWr+KC7A==Estado Data e hora
Asinado Por XERENTE  - Ramón Alberto Del Valle López Asinado 21/02/2022 09:25:01
Observacións Páxina 4/4
Url De Verificación https://sede.udc.gal/services/validation/pHh8zW3dikCYLxGWr+KC7A==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
