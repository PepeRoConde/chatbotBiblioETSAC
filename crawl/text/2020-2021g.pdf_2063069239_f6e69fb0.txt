 
 
 
Calendarios académicos para o curso 2020/2021 
 
1. CURSO ACADÉMICO 
O curso académico 2020/2021 comprenderá desde o 21 de setembro de 2020 até o 31 de agosto de 
2021. Abarcará dous períodos lectivos que se organizan en dous cuadrimestres, conforme se indica no 
apartado 2 deste calendario. Non será lectivo o mes de agosto, nin os días festivos, nin os períodos 
sinalados neste calendario para a avaliación.  
Consideraranse alumnos do curso académico 2020/2021  aqueles que deban ser avaliados das 
Prácticas/TFG/TFM en segunda oportunidade, cuxas actas se asinen e entreguen o 30 de setembro de 
2021, conforme se establece neste calendario. 
2. PERÍODOS LECTIVOS 
As actividades académicas docentes comprenden os seguintes períodos lectivos:  
Primeiro cuadrimestre: desde o 21 de setembro ao 15 de xaneiro de 2021 
Segundo cuadrimestre: desde o 8 de febreiro ao 21 de maio de 2021 
Co fin de facilitar a planificación docente dos mestrados, e cando non precisen utilizar o período de 
avaliación, poderán iniciar as súas actividades docentes no mes de outubro e prolongalas at é o 22 de 
xaneiro. Neste caso o segundo cuadrimestre poderá comezar unha semana máis tarde. Para facer 
efectiva esta posibilidade os coordinadores dos mestrados deberán poñelo en coñecemento do Servizo 
de Organización Académica. 
3. AVALIACIÓN 
Para a súa avaliación, os/as estudantes de grao e máster terán dereito en cada curso académico a dúas 
oportunidades e o calendario quedará organizado en catro períodos: 
Oportunidades Datas de avaliación 
Data límite de sinatura e 
entrega de actas 
Adianto de 
oportunidade 
Do 23 de novembro ao 11 de decembro de 
20201  
18 de decembro de 2020 
Materias do primeiro 
cuadrimestre 
Do 18 de xaneiro ao 5 de febreiro de 2021  22 de febreiro de 2021 
TFG/ TFM, fixadas polos centros 8 de marzo de 2021 
Materias do segundo 
cuadrimestre e anuais 
Do 24 de maio ao 14 de xuño de 2021 22 de xuño de 2021 
TFG/ TFM, fixadas polos centros 16 de xullo de 2021 
2ª oportunidade 
Do 28 de xuño ao 19 xullo de 20212  28 de xullo de 2021 
Prácticas/ TFG/ TFM, fixadas polos centros 30 de setembro de 2021 
                                           
1 As datas de avaliación correspondentes ao “adianto de oportunidade” serán establecidas polos centros só no 
caso de existiren solicitudes. 
2 Os exames organizaranse de forma que se realicen primeiro aqueles correspondentes ás materias do primeiro 
cuadrimestre e a continuación os das materias do segundo cuadrimestre e/ou anuais.  
Código Seguro De Verificación szBdJoVfMDhedxQ2iul5sg==Estado Data e hora
Asinado Por Carlos Ignacio Aymerich Cano - Secretario Xeral Asinado 05/06/2020 09:15:31
Observacións Páxina 1/2
Url De Verificación https://sede.udc.gal/services/validation/szBdJoVfMDhedxQ2iul5sg==


 
 
 
 
A matrícula e defensa do TFG e do TFM realizarase conforme ao disposto nos artigos 1 º, 2º e 3º da 
Normativa reguladora da matrícula e defensa do TFG e TFM aprobada polo Consello de Goberno de 19 
de decembro de 2013 e as súas posteriores modificacións. 
 
As actividades académicas docentes e os exames de todos os plans de estudo interromperanse desde o 
día 23 de decembro de 2020 até o día 8 de xaneiro de 2021 (ambos os dous incluídos); os días 15 e 16 
de febreiro de 2021 e desde o día 29 de marzo ao día 5 de abril de 2021 (ambos os dous incluídos). Terá 
carácter festivo o día 29  de xaneiro de 2021  polo traslado da festividade do Día da Universidade . Así 
mesmo, posuirán carácter festivo os días das festas oficiais do Estado, da Comunidade Autónoma e das 
cidades onde estea cada centro, así como o día da festividade de cada un deles. 
 
Coa finalidade de aproveitar ao máximo os días lectivos, sempre que as festividades da Universidade 
coincidan en martes ou en xoves celebraranse o luns ou o venres máis próximo; e se cadrasen en 
mércores trasladaranse ao venres. As que cadren en sábado, domingo ou festivo c elebraranse o día 
anterior ou o seguinte lectivo. 
 
 
 
Dilixencia para facer constar que o presente documento foi aprobado polo 
Consello de Goberno do 04/06/2020 
O secretario xeral 
 
 
 
Código Seguro De Verificación szBdJoVfMDhedxQ2iul5sg==Estado Data e hora
Asinado Por Carlos Ignacio Aymerich Cano - Secretario Xeral Asinado 05/06/2020 09:15:31
Observacións Páxina 2/2
Url De Verificación https://sede.udc.gal/services/validation/szBdJoVfMDhedxQ2iul5sg==
