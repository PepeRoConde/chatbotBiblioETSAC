                  
  
 
 
Atención Psicolóxica para a comunidade UDC e as súas familias 
On-line ou presencial, a criterio da persoa solicitante 
Como solicitar cita? 
Chamando ao Tfno. 646.102.004 ou por email interfam@udc.es  
Horario de atención: Luns (10:00-14:00). Martes, Mércores e Xoves (16:00-20:30) 
Requírese acreditar a pertenza á UDC e un número de teléfono ou email de contacto. 
 
UIICF (Unidade de Investigación en Intervención e coidado familiar) 
www.uiicf.net   
Enderezo: Campus de Ferrol_Esteiro (antigo edificio CIT II)                         


                  
  
 
Que é Afrontemos?  
• Un programa de atención especializada (consulta psicoterapéutica con especialistas en psicoloxía 
sanitaria e clínica) e gratuíta para calquera persoa, de todos os estamentos da universidade (incluíndo 
as súas familias, que poida estar a pasar por unha situación de estrés ou crise psicolóxica (ansiedade 
excesiva ou que lle parece inxustificada, sentimento de soidade e sensación de incapacidade para facer 
fronte ás demandas do día a día, estados de tristeza e nostalxia sen razón aparente ou que non pode 
controlar, afrontamento de enfermidade e perdas, pensamentos recorrentes, dificultades nas relacións 
persoais ou conflitos coa familia, no ámbito profesional ou da facultade/escola… ). 
 
 
Como te atenden?  
• Mediante unha consulta de 50 minutos cun/ha dos/as psicólogos/as e o asesoramento de todo o 
equipo UIICF. Pode ser on-line ou presencial. A partir desa consulta inicial, ofrécese a cada usuario/a 
unha continuidade dependendo de cal sexa a súa situación; pode non ser necesaria ningunha 
consulta adicional, aínda que o máis habitual é que se realicen entre 3 e 6 consultas (poden espazarse 
cada dúas ou tres semanas).  
• Sempre é a persoa usuaria a que decide que e como quere facer uso da axuda, non hai ningún 
compromiso nin condición. Garántese a confidencialidade mediante a firma dun consentimento 
informado.  
• O programa Afrontemos inclúe a valoración e o consello psicolóxico especializado sobre como 
mellorar o afrontamento de estrés ou a xestión emocional e as estratexias para manexarse mellor 
ante unha adversidade que non se pode cambiar con facilidade ou con rapidez. Fanse intervencións 
en formato individual, de parella, e familiar (de acordo coa decisión da persoa usuaria) para xerar 
cambios na comunicación e na relación da persoa ou das persoas involucradas nunha situación 
problemática, de sufrimento ou conflitiva. 
 
 
É fiable, pódete axudar?  
• O modelo de atención de Afrontemos está probado en diversos programas levados a cabo na UIICF 
desde hai máis dunha década, incluídos programas recentes de intervención en crise. O resultado é 
positivo ou moi positivo no 67% dos casos; ademais, en ningún caso se informou de que o resultado 
tivese efectos negativos e a satisfacción coa atención recibida é unánime. 
• A UIICF está habilitada como Centro Sanitario pola Xunta de Galicia e inscrita de acordo coa 
normativa sanitaria vixente no Rexistro de Centros, Servizos e Establecementos Sanitarios da 
Dirección Xeral de Ordenación e Inspección da Consellería de Sanidade da Xunta de Galicia co 
número de Rexistro C-15-003493. 