DOG Núm. 114 Luns, 17 de xuño de 2013 Páx. 23073
ISSN1130-9229 Depósito legal C.494-1998 http://www.xunta.es/diario-oficial-galicia
I. DISPOSICIÓNS XERAIS
PRESIDENCIA DA XUNTA DE GALICIA
LEI 5/2013, do 30 de maio, de fomento da investigación e da innovación de 
Galicia.
Exposición de motivos
1
A evolución de crecemento que se leva observando na realidade galega, tanto no ámbi-
to económico coma no social, desde os últimos anos do século XX ata os nosos días, puxo 
de manifesto a necesidade de abordar unha reformulación da normativa de aplicación no 
ámbito da investigación e da innovación e de conseguir que o devandito crecemento se 
vexa acompañado e impulsado de xeito adecuado con estes dous piares xa esenciais no 
seu desenvolvemento.
É evidente que tanto o concepto de investigación coma o de innovación mudaron subs-
tancialmente de significado e de perspectiva, e afondaron dun xeito decidido na vida cotiá 
das empresas, das administracións públicas e das universidades, así como na das entida-
des investigadoras e na da sociedade galega en xeral.
Isto supón, indubidablemente, que a Lei 12/1993, do 6 de agosto, de fomento da inves-
tigación e do desenvolvemento tecnolóxico de Galicia, que cumpriu como marco normativo 
de referencia ata o momento, ten que ser actualizada para seguir levando a cabo o salto 
cualitativo e cuantitativo que sen dúbida deberá garantir a evolución que se está a obser -
var en Galicia e para facerlle fronte á situación económica actual, especialmente crítica, e 
incidir ao mesmo tempo dun xeito decidido na súa perspectiva de futuro.
Neste momento, coa experiencia e cos resultados acumulados desde a posta en mar -
cha e a execución dos instrumentos e dos recursos incluídos na referida Lei 12/1993, do 6 
de agosto, considérase necesario, despois de case dúas décadas, darlle un novo impulso 
máis acorde coa realidade socioeconómica galega actual e avaliar convenientemente os 
contidos no ámbito da innovación, da investigación e do desenvolvemento no territorio 
galego.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23074
ISSN1130-9229 Depósito legal C.494-1998 http://www.xunta.es/diario-oficial-galicia
2
Ademais, a nova lei dá cabida aos cambios normativos producidos recentemente tanto 
no ámbito galego coma no estatal, así como ás recomendacións e aos escenarios propos -
tos desde a Unión Europea.
Así, nesta lei incídese no fomento da investigación e da innovación como preceptos 
complementarios do marco regulamentario establecido na Lei 13/2011, do 16 de decem -
bro, reguladora da política industrial de Galicia, na que se determinan os órganos e as 
entidades do sector público autonómico competentes para a planificación e a promoción da 
actividade industrial xunto co deseño dos instrumentos necesarios para iso, e considérase 
esencial impulsar a innovación e o desenvolvemento tecnolóxico como vía para favorecer 
a aplicación e a difusión dos seus resultados dentro do tecido industrial galego.
En cumprimento do disposto na disposición adicional segunda da Lei 16/2010, do 17 de 
decembro, de organización e funcionamento da Administración xeral e do sector público 
autonómico de Galicia, por medio do Decreto 50/2012, do 12 de xaneiro, creouse a Axencia 
Galega de Innovación como axencia pública autonómica e aprobáronse os seus estatutos, 
coa finalidade de fomentar e vertebrar as políticas de innovación nas administracións pú -
blicas galegas e o apoio e o impulso do crecemento e da competitividade das empresas 
galegas mediante estratexias e programas de innovación eficientes.
Por outra banda, no ámbito estatal marca a referencia a Lei 14/2011, do 1 de xuño, 
da ciencia, da tecnoloxía e da innovación, recentemente aprobada, que substitúe a Lei 
13/1986, do 14 de abril, de fomento e coordinación xeral da investigación científica e téc -
nica, e que establece un novo marco de coordinación xeral da investigación científica e 
técnica.
Tamén con esta lei os ámbitos do fomento da investigación e da innovación en Galicia 
quedan incluídos no marco referencial establecido pola Comisión Europea dentro da Estra -
texia Europa 2020 como unha vía propositiva para un crecemento intelixente, sustentable 
e integrador, no que unha economía baseada no coñecemento e na innovación deberá 
formar parte do núcleo prioritario no devandito escenario temporal.
 E, á marxe dos cambios normativos, o escenario obxectivo é o definido polo Plan gale-
go de investigación, innovación e crecemento 2011-2015 (I2C), Plan galego de investiga -
ción e innovación actualmente en vigor.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23075
ISSN1130-9229 Depósito legal C.494-1998 http://www.xunta.es/diario-oficial-galicia
3
A todo isto hai que engadir a traxectoria evolutiva levada a cabo polos distintos axentes 
involucrados en Galicia no fomento da investigación e da innovación, e faise imprescindible 
establecer un marco normativo que deseñe o seu espazo de referencia para os próximos 
anos e centre o esforzo, por unha banda, na optimización dos procesos de investigación 
básica, onde as universidades galegas deben representar un papel clave como principais 
axentes do sistema que desenvolven esta actividade, e, por outra, na posta en valor de 
novos procesos innovadores dentro das empresas galegas, principais responsables do 
crecemento e do desenvolvemento económico de Galicia, que apoian e marcan os novos 
retos da estrutura económica galega, valorizando os proxectos investigadores que se es -
tán a materializar no Sistema galego de investigación e innovación.
Como complemento á Axencia Galega de Innovación, dentro do marco xeral de coordi -
nación das políticas e actuacións no ámbito da investigación, transferencia, valorización e 
innovación en Galicia, créase o Consello Asesor en Investigación e Innovación de Galicia 
como canle para recoller a participación, a coordinación e as achegas dos axentes do Sis -
tema galego de investigación e innovación.
Deste modo, desenvólvese un sistema integrado que dá cabida a todos os axentes do 
Sistema galego de investigación e innovación, o que posibilita unha evolución coordinada 
en todo momento das actuacións públicas e privadas que se desenvolvan no eido da inves -
tigación e da innovación en Galicia, respectando os marcos competenciais establecidos e 
sumando esforzos na dirección desexada.
Do mesmo xeito, é preciso tamén abordar o impulso da investigación como activida -
de de referencia para o conxunto do Sistema galego de investigación e innovación baixo 
unha nova perspectiva de optimización e posta en valor que faga da investigación e dos 
seus resultados piares esenciais no desenvolvemento do coñecemento científico e técnico, 
atendendo aos desafíos a que terá que facer fronte a sociedade galega nos vindeiros anos.
Neste sentido, considérase preciso incorporar a transferencia de resultados e a valoriza -
ción da investigación como factores adicionais de máxima relevancia. É esencial potenciar 
a posta en valor dos resultados da investigación, entendendo esta posta en valor como o 
proceso que busca acadar un rendemento comercial dos resultados da investigación, e 
promover o retorno do investimento realizado para lograr estes resultados, de forma que 
se potencie a rendibilidade das achegas feitas pola sociedade galega.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23076
ISSN1130-9229 Depósito legal C.494-1998 http://www.xunta.es/diario-oficial-galicia
Ao mesmo tempo, é conveniente incidir na mellora da capacidade de divulgación e 
difusión dos coñecementos obtidos no ámbito da actividade investigadora, sobre todo na -
queles casos en que se estean a utilizar fondos públicos no seu financiamento, e tamén 
buscar en todo momento esta vía como retorno sobre o esforzo que a aplicación destes 
fondos pode supoñer para a sociedade galega. E, por suposto, é importante conseguir que 
certa parte da actividade investigadora teña tamén como resultado a creación e a poten -
ciación de novas iniciativas empresariais cun marcado carácter innovador como fórmula 
para impulsar a economía baseada no coñecemento, e axudar a dinamizar e a reformular 
o sistema económico galego tal e como se pretende.
Con esta visión é preciso reflectir tamén a necesidade de dinamizar a cooperación pú -
blico-privada en todas as fases dos procesos de investigación e innovación como vía para 
mobilizar recursos privados cara á I+D e á innovación  estimulando a creación de unidades 
mixtas e desenvolvendo proxectos de investigación e de innovación conxuntos que estrei -
ten lazos entre o tecido empresarial e o ámbito científico.
4
Esta lei conta na súa parte dispositiva con cinco capítulos e inclúe tamén cinco disposi -
cións adicionais, unha disposición transitoria, unha disposición derrogatoria e dúas dispo -
sicións derradeiras.
No primeiro capítulo regúlanse as disposicións xerais da lei e especifícanse o seu 
obxecto e os seus fins, xunto coa definición dalgúns dos termos empregados na propia lei. 
Neste sentido, para os efectos desta lei dentro do seu ámbito de aplicación, empréganse 
os seguintes conceptos:
Investigación: actividade planificada, orientada á obtención de novos coñecementos, 
que é desenvolvida coa coordinación, participación e supervisión de persoal cualificado 
como investigador e co emprego de métodos científicos de traballo. Distínguense:
a) Investigación básica: a que ten por finalidade adquirir novos coñecementos non vin -
culados de forma directa con produtos ou procesos empresariais. Tamén se coñece como 
investigación fundamental.
b) Investigación aplicada: a que ten como finalidade a obtención de novos coñecemen-
tos directamente vinculados a procesos empresariais no desenvolvemento de novos pro -
dutos ou procesos ou na mellora substancial dos xa existentes. Tamén se coñece como 
investigación industrial.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23077
ISSN1130-9229 Depósito legal C.494-1998 http://www.xunta.es/diario-oficial-galicia
Innovación: actividade que ten como resultado a obtención e a posta no mercado de no -
vos produtos, servizos ou procesos, ou melloras substanciais dos xa existentes, de modo 
que presenten características ou aplicacións que difiran substancialmente dos existentes 
con anterioridade.
Transferencia: proceso desenvolvido polas persoas físicas ou xurídicas titulares de re -
sultados de investigación ou tecnoloxías protexidos destinado a lle ceder a outra persoa 
física ou xurídica diferente da que os obtivo os dereitos sobre a titularidade e/ou o uso 
destes resultados ou tecnoloxías nos termos que se acorden entre as partes mediante un 
contrato específico chamado «contrato de transferencia», coa finalidade de incorporar es -
tes resultados ou estas tecnoloxías en procesos de innovación.
Valorización: actividade consistente en dotar de valor comercial resultados de inves -
tigación ou tecnoloxías protexidos que carecen deste para conseguir a súa explotación 
empresarial ou a súa transferencia mediante o desenvolvemento de accións específicas e 
planificadas previamente.
O seguinte capítulo regula o Sistema galego de investigación e innovación, e considera 
tanto os axentes que interveñen nel de xeito xeral como as relacións que se deben esta -
blecer entre eles para os efectos de integrarse de xeito sistémico, o que favorece o traballo 
en rede e a transferencia.
A continuación, dentro do terceiro capítulo recóllese o Plan galego de investigación e 
innovación. Para unha mellor organización, este capítulo divídese en catro seccións. Na 
primeira sección regúlase a elaboración do Plan galego de investigación e innovación e re -
flíctese a estrutura mínima en canto a obxectivos e contidos. Na segunda sección regúlase 
a execución do plan. Na terceira sección recóllense os aspectos referentes á gobernanza 
do plan. E, por último, na cuarta sección establécense os organismos executores do plan.
No capítulo cuarto regúlanse os espazos tecnolóxicos e as áreas de innovación en Ga -
licia e establécense os requirimentos para a súa cualificación e as súas funcións.
No quinto capítulo recóllense a transferencia e a valorización de resultados da investi -
gación, e saliéntase a relevancia de que os resultados da investigación se lle poidan poñer 
en valor ao mundo empresarial mediante a súa valorización e transferencia ou mediante a 
súa difusión entre a sociedade en xeral e entre as institucións académicas en particular, de 
cara a enriquecer o corpus de coñecemento sobre as súas respectivas disciplinas, a ache -
garlle un valor engadido á sociedade en xeral e a contribuír á visibilidade e á valoración dos 
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23078
ISSN1130-9229 Depósito legal C.494-1998 http://www.xunta.es/diario-oficial-galicia
esforzos públicos e privados no ámbito da investigación e da innovación, feito que axuda a 
crear unha percepción positiva sobre estes labores na sociedade galega.
Dentro das disposicións adicionais, recóllese a participación en sociedades mercantís 
por parte da Administración xeral da Comunidade Autónoma de Galicia; a constitución do 
Consello Asesor en Investigación e Innovación de Galicia; a promoción da igualdade efec -
tiva entre sexos no ámbito da investigación, a transferencia, a valorización e a innovación; 
e o recurso á contratación pública nas súas modalidades de compra pública de tecnoloxía 
innovadora e de compra pública precomercial.
Na disposición transitoria recóllese o réxime que se lles debe aplicar a determinadas 
situacións que se poidan ver afectadas pola derrogación normativa contida nesta norma 
mentres non se promulguen os desenvolvementos regulamentarios previstos, así como a 
vixencia do Plan de investigación, innovación e crecemento 2011-2015 (I2C).
Por último, a disposición derradeira regula a entrada en vigor desta norma, que se pro -
ducirá aos tres meses da súa publicación no Diario Oficial de Galicia , para posibilitar un 
período de coñecemento do texto legal.
En consecuencia, esta lei dítase en virtude da competencia exclusiva da Comunida -
de Autónoma de Galicia en materia de fomento da investigación en Galicia, recollida no 
artigo 27.19 do seu Estatuto de autonomía, respectando as competencias que o arti -
go 149.1.15 CE reserva para o Estado en materia de fomento e coordinación xeral da in -
vestigación científica e técnica, e da Lei 1/1983, do 22 de febreiro, de normas reguladoras 
da Xunta e da súa Presidencia.
Por todo o exposto o Parlamento de Galicia aprobou e eu, de conformidade co arti -
go 13º.2 do Estatuto de Galicia e co artigo 24º da Lei 1/1983, do 22 de febreiro, reguladora 
da Xunta e da súa Presidencia, promulgo en nome de El-Rei a Lei de fomento da investi -
gación e da innovación de Galicia.
CAPÍTULO I  
Disposicións xerais
Artigo 1. Obxecto
Esta lei ten por obxecto establecer o marco para o fomento da investigación e do desen -
volvemento tecnolóxico, da transferencia e valorización de resultados e da innovación en 
Galicia en todas as súas vertentes, así como da súa xestión eficiente.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23079
ISSN1130-9229 Depósito legal C.494-1998 http://www.xunta.es/diario-oficial-galicia
Artigo 2. Fins
1. Esta lei ten como obxectivo coordinar e potenciar os esforzos destinados a promover 
o coñecemento científico, contribuír eficazmente á consolidación da posición das empre -
sas e institucións galegas no ámbito competitivo europeo e internacional e posibilitar un 
cambio no modelo produtivo galego cara a outro centrado na innovación.
2. Igualmente, con esta lei preténdese estreitar as relacións entre o sector produtivo e 
os restantes axentes do Sistema galego de investigación e innovación, así como potenciar 
a difusión á sociedade das actuacións realizadas e dos resultados conseguidos. 
3. Son fins fundamentais desta lei: 
a) Fomentar a investigación básica e aplicada, o desenvolvemento tecnolóxico e a inno -
vación en Galicia, cunha clara orientación á excelencia, e potenciar a difusión e o aprovei -
tamento dos resultados obtidos nos procesos de investigación e de innovación.
b) Favorecer a mellora tecnolóxica, da produtividade e de resultados do sistema pro -
dutivo de Galicia en todos os seus sectores, con base na innovación,  na transferencia e 
na valorización dos resultados de investigación, e impulsar o cambio no modelo produtivo.
c) Favorecer e impulsar a innovación na xestión da Administración xeral da Comunidade 
Autónoma de Galicia e do resto do sector público autonómico de Galicia e buscar a efecti -
vidade e a eficiencia, así como o máximo beneficio e servizo ás persoas usuarias.
d) Potenciar o xurdimento de novas iniciativas empresariais e de emprendemento ba -
seadas na transferencia e na valorización de resultados da investigación que contribúan a 
impulsar unha nova cultura empresarial baseada na innovación e que lle acheguen riqueza 
sustentable ao territorio.
e) Garantir a provisión de recursos para actividades de investigación, transferencia, va -
lorización e innovación, e coordinar a súa asignación e o seu uso. 
f) Contribuír á solución de problemas científicos, económicos, sociais e culturais claves 
para favorecer o desenvolvemento científico e económico de Galicia, a eliminación de des-
igualdades e discriminacións e a mellora da calidade de vida.
g) Estimular e apoiar a formación de persoal científico, investigador e xestor da innova-
ción en Galicia e contribuír á creación dun ambiente adecuado para o desenvolvemento 
das súas carreiras profesionais.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23080
ISSN1130-9229 Depósito legal C.494-1998 http://www.xunta.es/diario-oficial-galicia
h) Favorecer a coordinación das políticas, dos plans e dos programas en materia de 
investigación, transferencia de resultados de investigación, valorización e innovación da 
Administración xeral e do resto do sector público autonómico de Galicia cos da Adminis -
tración xeral do Estado, así como cos emanados da Unión Europea, con pleno respecto 
ás competencias do Estado en materia de coordinación xeral da investigación científica e 
técnica.
i) Posibilitar e favorecer a interacción entre o Sistema galego de investigación e inno -
vación e o tecido produtivo como canle de aproveitamento recíproco de oportunidades e 
resultados, así como para potenciar a mobilidade entre ambos do persoal investigador, de 
cara a un maior enriquecemento dos seus perfís profesionais e como vía de fomento da 
xestión do talento.
j) Impulsar a transferencia, favorecendo a interrelación dos axentes e propiciando unha 
eficiente cooperación entre as distintas áreas do coñecemento e a formación de equipos 
multidisciplinares.
k) Potenciar o fortalecemento institucional dos axentes do sistema.
l) Favorecer a internacionalización da investigación científica, do desenvolvemento tec-
nolóxico e da innovación, especialmente no ámbito da Unión Europea. 
m) Promover a inclusión da perspectiva de xénero como categoría transversal na cien -
cia, na tecnoloxía e na innovación, así como unha presenza equilibrada de mulleres e ho -
mes en todos os ámbitos do Sistema galego de investigación e innovación.
n) Apoiar o desenvolvemento en Galicia dun contorno social e institucional favorable á 
investigación, tanto básica coma aplicada, á innovación e ás empresas innovadoras, para 
a integración efectiva destas últimas cos restantes axentes do Sistema galego de investi -
gación e innovación.
Artigo 3. Definicións relativas a espazos tecnolóxicos e a áreas de innovación de 
Galicia
Para os efectos desta lei, e no ámbito da Comunidade Autónoma de Galicia, serán 
aplicables as seguintes definicións relativas aos espazos tecnolóxicos e ás áreas de inno-
vación de Galicia:
a) Infraestrutura ci entífico-tecnolóxica de investigación: infraestrutura pública ou priva -
da destinada ao desenvolvemento de actividades de I+D+i, para o que debe estar dotada 
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23081
ISSN1130-9229 Depósito legal C.494-1998 http://www.xunta.es/diario-oficial-galicia
das instalacións e dos equipamentos tecnolóxicos precisos e de persoal investigador e de 
apoio á investigación coa cualificación requirida para a execución destas actividades.
b) Centro tecnolóxico: entidade sen ánimo de lucro legalmente constituída, que goce de 
personalidade xurídica propia, que sexa creada co obxecto declarado nos seus estatutos 
de contribuír ao beneficio xeral da sociedade e á mellora da competitividade das empresas 
mediante a xeración de coñecemento tecnolóxico e que realice actividades de investiga -
ción, desenvolvemento e innovación e desenvolva a súa aplicación. 
Esta función de aplicación do coñecemento comprenderá, entre outras, a realización 
de proxectos de investigación, desenvolvemento e innovación con empresas, a interme -
diación entre os xeradores do coñecemento e as empresas e a prestación de servizos de 
apoio á innovación e á divulgación mediante actividades de transferencia de tecnoloxía e 
formativas. 
c) Parque tecnolóxico: espazo orientado á innovación e situado nun solo ordenado, ur -
banizado e cualificado para uso empresarial. Para asegurar esta orientación á innovación, 
o espazo deberá contar cunha entidade de xestión profesional legalmente constituída que 
represente o parque tecnolóxico, especializada na achega de servizos de valor engadido 
fundamentalmente relacionados coa I+D+i, así como con infraestruturas completamente 
executadas e en servizo, suficientes para o desenvolvemento de actividades tecnolóxicas 
e de innovación, e que utilice ferramentas tecnolóxicas para a súa xestión e para:
1º. Incrementar a riqueza do seu contorno promovendo a innovación e a mellora com -
petitiva das empresas e  actuando de maneira coordinada con outros axentes do Sistema 
galego de investigación e innovación, e, en especial, coas institucións xeradoras de saber 
instaladas no parque ou asociadas a el.
2º. Estimular e xestionar o fluxo de coñecemento e de tecnoloxía entre as empresas e 
entre os restantes axentes do sistema con estas e cos mercados,  achegando un espazo 
empresarial de alta cualificación.
3º. Impulsar a creación e facilitar o crecemento de empresas innovadoras mediante me -
canismos de incubación e de spin-off.
4º. Proporcionar outros servizos de valor engadido relacionados coa identificación e coa 
xestión de proxectos de I+D+i, así como espazos e infraestruturas de referencia.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23082
ISSN1130-9229 Depósito legal C.494-1998 http://www.xunta.es/diario-oficial-galicia
CAPÍTULO II  
Sistema galego de investigación e innovación
Artigo 4. Sistema galego de investigación e innovación
O Sistema galego de investigación e innovación está constituído polo conxunto dos 
axentes que o integran, xunto coas relacións, estruturas de coordinación e ferramentas de 
traballo colaborativo que posibilitan a planificación, a xestión, a execución e o seguimento 
das políticas en materia de investigación, transferencia, valorización e innovación en Ga -
licia.
Artigo 5. Axentes do Sistema galego de investigación e innovación
1. Teñen a consideración de axentes do Sistema galego de investigación e innovación o 
conxunto de axentes, públicos e privados, que desenvolven funcións de financiamento, de 
execución ou de coordinación nel.
O Plan de investigación e innovación de Galicia poderá particularizar en cada momento 
a relación nominal dos axentes que se encadran nesta definición para axustala á evolución 
dinámica do sistema.
2. A Administración xeral da Comunidade Autónoma de Galicia, así como as entidades 
instrumentais do sector público autonómico, configuraranse como axentes de coordinación 
cando desenvolvan funcións de disposición metódica ou concerto de medios e recursos 
para realizaren accións comúns en materia de investigación, valorización, transferencia ou 
innovación, co fin de facilitar a información recíproca, a homoxeneidade de actuacións e a 
acción conxunta dos axentes do Sistema galego de investigación e innovación.
3. Son axentes de execución as entidades públicas e privadas que realizan ou dan so -
porte á investigación, á valorización, á transferencia ou á innovación e, en todo caso e de 
modo preceptivo, as universidades públicas galegas, que, por dimensión, recursos e nú -
mero de persoal investigador, son axentes esenciais para o desenvolvemento das políticas 
públicas de I+D+i ao servizo da sociedade.
4. Son axentes de financiamento as administracións públicas, as entidades instrumen -
tais do sector público, as universidades do Sistema universitario de Galicia e as entidades 
privadas cando sufraguen os gastos ou custos das actividades de investigación, valoriza -
ción, transferencia e innovación realizadas por outros axentes, ou acheguen os recursos 
económicos necesarios para a realización das devanditas actividades.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23083
ISSN1130-9229 Depósito legal C.494-1998 http://www.xunta.es/diario-oficial-galicia
5. Sen prexuízo das funcións específicas e da participación de cada un dos axentes do 
Sistema galego de investigación e innovación, a Administración xeral da Comunidade Autó -
noma de Galicia asumirá, no seo deste sistema, a coordinación da difusión dos resultados 
da investigación, valorización, transferencia e innovación, así como o fomento do recoñe -
cemento do valor destas actividades e dos axentes que as desenvolven no ámbito social, 
educativo e económico, sen prexuízo da competencia estatal en materia de coordinación 
xeral da investigación científica e técnica.
Artigo 6. Rexistro de Axentes do Sistema Galego de Investigación e Innovación
1. Créase o Rexistro de Axentes do Sistema Galego de Investigación e Innovación, de -
pendente da Axencia Galega de Innovación, para facilitar a coordinación e estruturación do 
Sistema galego de investigación e innovación.
2. A Axencia Galega de Innovación xestionará este rexistro da forma que se determine 
regulamentariamente, coa finalidade de manter actualizada e completa unha relación das 
entidades que operan dentro do ámbito da investigación, valorización, transferencia e inno -
vación en Galicia, para posibilitar a súa identificación.
Artigo 7. Persoal investigador dos axentes do Sistema galego de investigación e 
innovación
1. No marco do desenvolvemento dos programas públicos de apoio á investigación, 
valorización, transferencia e innovación que lle sexan propios, a Axencia Galega de Inno -
vación manterá actualizada unha relación do persoal investigador que realice a súa función 
en institucións públicas ou privadas incluídas no Rexistro de Axentes do Sistema Galego 
de Investigación e Innovación. 
2. Será responsabilidade da institución en que desenvolva o seu labor este persoal 
investigador trasladarlle á Axencia Galega de Innovación a información relativa a este, na 
forma que se determine regulamentariamente,  respectándose, en todo caso, a normativa 
vixente en relación coa protección dos datos de carácter persoal.
3. Será aplicable en Galicia o contido dos artigos 12, 13 14 e 15 da Lei 14/2011, do 1 de 
xuño, de ciencia, tecnoloxía e innovación.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23084
ISSN1130-9229 Depósito legal C.494-1998 http://www.xunta.es/diario-oficial-galicia
CAPÍTULO III  
Plan galego de investigación e innovación
Sección 1ª. Elaboración do Plan galego de investigación e innovación
Artigo 8. Plan galego de investigación e innovación
1. Establécese o Plan galego de investigación e innovación como instrumento funda -
mental de planificación e coordinación das políticas en materia de investigación, transfe -
rencia, valorización e innovación en Galicia.
2. O Plan galego de investigación e innovación terá por obxecto o establecemento dos 
obxectivos xerais e particulares que se pretenden acadar co seu desenvolvemento nos 
ámbitos da investigación, transferencia, valorización e innovación en Galicia nun perío -
do temporal definido e a coordinación dos axentes do Sistema galego de investigación 
e innovación participantes e dos recursos dispoñibles en relación coa investigación, coa 
transferencia de resultados, coa valorización e coa innovación, así como a coordinación 
da participación da Comunidade Autónoma de Galicia nos programas e plans nacionais e 
internacionais, o fomento da innovación e da súa xestión e a medición e a avaliación dos 
resultados obtidos en relación cos obxectivos propostos.
Artigo 9. Elaboración do anteproxecto do Plan galego de investigación e innovación
A elaboración do anteproxecto do Plan galego de investigación e innovación correspon -
deralle á Axencia Galega de Innovación.
Artigo 10. Obxectivos do Plan galego de investigación e innovación
1. O Plan galego de investigación e innovación procurará en cada momento un adecua -
do equilibrio entre a investigación básica e a aplicada, de acordo coas circunstancias do 
contexto social, económico, ambiental e tecnolóxico en que se produza a súa elaboración 
ou revisión.
2. Con independencia daqueloutros que se poidan establecer en función do contexto 
socioeconómico existente no momento da súa elaboración ou revisión, o Plan galego de 
investigación e innovación atenderá, con carácter xeral, aos seguintes obxectivos: 
a) Propiciar a xeración de novo coñecemento que permita mellorar a cualificación e 
a formación do persoal vinculado á investigación, e que á súa vez repercuta no fortale -
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23085
ISSN1130-9229 Depósito legal C.494-1998 http://www.xunta.es/diario-oficial-galicia
cemento das institucións de ensino superior de Galicia e na educación que recibe o seu 
alumnado.
b) Fomentar a contribución da investigación nos procesos de achega de solucións aos 
problemas de interese público de Galicia.
c) Favorecer a posta no mercado de produtos e servizos mellores e máis adecuados ás 
necesidades da sociedade, das empresas e das institucións galegas, baixo a perspectiva 
da sustentabilidade económica, social e ambiental.
d) Potenciar a percepción, por parte da sociedade, do valor da investigación e da inno -
vación como motor de desenvolvemento económico e social sustentable, e da importancia 
da achega das institucións e das empresas involucradas no seu desenvolvemento.
e) Mellorar a calidade de vida da sociedade galega fomentando a súa adaptación aos 
cambios provocados pola evolución do coñecemento derivados dos resultados obtidos nos 
procesos de innovación que se desenvolvan en calquera ámbito territorial.
f) Integrar de forma efectiva nos procesos de innovación o tecido produtivo de Galicia, 
xunto cos restantes axentes do Sistema galego de investigación e innovación, na procura 
da eficiencia no deseño de produtos, procesos e servizos, no uso e na disposición dos 
recursos naturais e nunha mellora da produtividade orientada polo principio de sustentabi -
lidade, polo mercado e pola excelencia empresarial.
g) Potenciar a transferencia e a valorización dos resultados da investigación como vía 
idónea para achegar a innovación ao tecido empresarial de Galicia, así como para lograr 
unha maior eficiencia no retorno dos investimentos públicos e privados dedicados á inves-
tigación.
h) Favorecer o progreso do coñecemento científico en Galicia e a conservación, actua-
lización, difusión e aproveitamento óptimo dos recursos humanos, técnicos, tecnolóxicos, 
organizativos e de calquera outro tipo dedicados á investigación e á innovación.
i) Formar novo persoal investigador, científico e de xestión da innovación e promover a 
igualdade de oportunidades no acceso ás actividades de investigación, transferencia, valo -
rización e innovación,  coa finalidade de acadar a prestación dos servizos máis adecuados 
para os axentes do Sistema galego de investigación e innovación. 
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23086
ISSN1130-9229 Depósito legal C.494-1998 http://www.xunta.es/diario-oficial-galicia
j) Xestionar o talento existente para potenciar as capacidades do persoal dedicado á in -
vestigación, transferencia, valorización e innovación en Galicia e para atraer novo talento.
k) Avanzar na mellora da situación da investigación e innovación en Galicia con respec -
to aos niveis acadados nos ámbitos estatal e internacional, atendendo aos desafíos e ás 
oportunidades que se poidan observar en cada momento na sociedade galega.
Artigo 11. Contidos mínimos do Plan galego de investigación e innovación
1. O Plan galego de investigación e innovación establecerá, de acordo coas circunstan -
cias de cada momento, os diferentes programas arredor dos cales se estruturarán os pro -
cesos de investigación, transferencia, valorización e innovación que se desenvolverán na 
Comunidade Autónoma de Galicia no período de tempo definido no propio plan e segundo 
os requirimentos evolutivos específicos do momento de elaboración.
2. O Plan galego de investigación e innovación recollerá os seguintes contidos mínimos: 
a) Unha análise da situación de partida dos principais aspectos e indicadores relaciona -
dos coa investigación e a innovación no contexto galego, e da súa relación con estes no 
ámbito estatal e internacional. Incluirase unha análise da evolución e do cumprimento do 
plan precedente.
b) Unha descrición dos obxectivos xerais da planificación prevista e dos obxectivos ope-
rativos e prioridades das diferentes áreas ou programas de actuación en que se estruture 
o plan, que deberán estar orientados á especialización intelixente de Galicia e formulados 
en termos que permitan a avaliación do seu nivel de consecución como resultado da exe -
cución das actuacións previstas.
c) Unha relación das prioridades científicas, técnicas e sociais que se deben abordar, co 
detalle en cada caso dos obxectivos e dos resultados desexables que cómpre acadar en 
relación con cada unha delas, en termos que permitan unha posterior avaliación da evolu -
ción da súa consecución.
d) O período de vixencia do plan será de cinco anos con carácter xeral. Non obstante, 
poderá establecerse un período de vixencia inferior, coa debida motivación das razóns que 
o xustifiquen.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23087
ISSN1130-9229 Depósito legal C.494-1998 http://www.xunta.es/diario-oficial-galicia
e) A planificación e a descrición priorizada das actividades, que se desenvolverán agru-
padas por áreas ou programas de actuación, coa xustificación da súa pertinencia en rela -
ción cos obxectivos definidos e, cando sexa oportuno, da súa relación coas estratexias ou 
cos programas estatais ou europeos, e a análise da súa rendibilidade económica, social e 
científica, dos axentes do Sistema galego de investigación e innovación implicados no seu 
desenvolvemento segundo o rol que desempeñen e das vías para o seu logro.
f) A proposta das estruturas de cooperación público-privada máis adecuadas, para fa -
vorecer a consecución dos obxectivos do plan de acordo coas estratexias e coas políticas 
que se promoverán no seu período de vixencia.
g) A valoración dos gastos correspondentes a cada unha das accións descritas nos pro -
gramas e nos orzamentos previstos para cada un deles, e a especificación das operacións 
correntes e de capital. 
h) Os mecanismos necesarios para o control da correcta aplicación dos fondos orzados 
e a difusión das conclusións obtidas. 
i) O financiamento previsto con cargo aos orzamentos da Comunidade Autónoma, as 
demais achegas estatais ou comunitarias e as de entidades de carácter público ou privado. 
j) Os indicadores ou métodos para realizar o seguimento da execución e da eficacia das 
accións previstas, dos programas en que se agrupan e do propio plan, con indicación do 
alcance e do xeito en que esta información se vai difundir entre os axentes interesados e 
a sociedade en xeral.
k) Os eixes prioritarios da actuación, que conterán análises e medidas relativas á mo -
dernización do ámbito financeiro, ao desenvolvemento de mercados innovadores, ás per -
soas, á internacionalización das actividades innovadoras e á cooperación territorial como 
base fundamental da innovación. 
l) O deseño de instrumentos que faciliten o acceso das empresas innovadoras ao finan-
ciamento das súas actividades e dos seus proxectos mediante a promoción de liñas espe -
cíficas para estes efectos e o fomento do investimento privado en empresas innovadoras. 
m) O apoio á participación de entidades galegas en programas europeos e internacio -
nais e o impulso de instrumentos conxuntos no ámbito da Unión Europea para protexer a 
propiedade industrial e intelectual.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23088
ISSN1130-9229 Depósito legal C.494-1998 http://www.xunta.es/diario-oficial-galicia
As convocatorias de axudas á innovación incorporarán, entre os seus criterios de ava -
liación, a valoración do impacto internacional previsto polos proxectos.
n) O desenvolvemento de programas de incorporación ás empresas de doutores e tec -
nólogos e de xestores de transferencia de coñecemento ligados a grupos de investigación 
dedicados a protexer e a transferir a propiedade industrial e intelectual xerada pola inves -
tigación de excelencia. 
Artigo 12. Estrutura básica do Plan galego de investigación e innovación
Atendendo á rapidez intrínseca dos cambios no ámbito da investigación e da innovación, 
o Plan galego de investigación e innovación contará cunha estrutura acorde cos obxectivos 
e contidos definidos neste capítulo e, en todo caso, coas achegas realizadas polas distintas 
consellarías da Administración xeral da Comunidade Autónoma de Galicia en relación coas 
competencias específicas que estas teñan asignadas na materia.
Artigo 13. Programas do Plan galego de investigación e innovación
1. As distintas consellarías da Administración xeral da Comunidade Autónoma de Ga -
licia e as entidades públicas instrumentais do sector público autonómico de Galicia con 
competencias en materia de innovación e investigación propoñerán os programas e as 
actuacións para a elaboración do Plan galego de investigación e innovación; cada unha 
delas en función das que lle resulten propias. Así mesmo, o Comité Asesor de Investiga -
ción e Innovación descrito no artigo 20 poderá realizar recomendacións en relación con 
programas do plan.
2. Cada programa terá que conter a definición das accións previstas no seu ámbito, de 
acordo co especificado no artigo 11 desta lei. En cada un deles describiranse as activida -
des que comprende en todos ou nalgún dos aspectos seguintes segundo sexa aplicable: 
a) Formación de persoal investigador, científico e de xestión necesario tanto para a in -
vestigación coma para a innovación. 
b) Infraestruturas requiridas, coa especificación de se existe dispoñibilidade destas ou 
de se é preciso modificar as existentes ou crear outras novas.
c) Proxectos concertados, nos cales se proporcionarán resultados de utilización directa 
para o desenvolvemento tecnolóxico.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23089
ISSN1130-9229 Depósito legal C.494-1998 http://www.xunta.es/diario-oficial-galicia
d) Proxectos orientados que teñan utilidade para o desenvolvemento dos procesos de 
innovación.
e) Accións especiais e outro tipo de actividades que se consideren desde o propio pro -
grama.
3. Sen prexuízo do anterior, no caso de que as circunstancias, as características e os 
contidos dalgún programa específico recomenden a adopción dunha estrutura descritiva 
diferente da anteriormente exposta, a consellaría que propoña o programa poderá empre -
gar a máis adecuada de maneira xustificada. 
4. Terán preferencia para a súa inclusión nos programas do plan aquelas accións que 
fomenten e desenvolvan o coñecemento científico e técnico nas prioridades identificadas, 
así como as dirixidas a explotar as potencialidades innovadoras de Galicia, a transferencia 
e a valorización de resultados.
Artigo 14. Información para a elaboración dos programas
1. A información básica que de forma xeral empregará a Axencia Galega de Innovación 
para a elaboración dos programas que conformen o anteproxecto do plan, así como para 
a estruturación das súas bases e do seu desenvolvemento, será como mínimo a seguinte: 
a) As propostas de programas achegados polas diferentes consellarías da Administra -
ción xeral da Comunidade Autónoma de Galicia no exercicio das súas competencias na 
materia.
b) As necesidades económicas, sociais e ambientais de Galicia.
c) Os recursos humanos, materiais, técnicos e tecnolóxicos existentes e as súas posi -
bilidades de evolución, actualización e expansión, así como as necesidades previsibles a 
este respecto no período previsto de duración do plan, ou ata onde o horizonte temporal da 
prospección tecnolóxica poida permitir considerar con fiabilidade.
d) Os recursos económicos, financeiros e orzamentarios dispoñibles, tanto de orixe pú-
blica coma privada, e as necesidades de financiamento periódico para o mantemento e a 
promoción da investigación e da innovación.
e) A identificación de desafíos e problemáticas en que poidan incidir a investigación e a 
innovación desde calquera das súas perspectivas e a creación das estratexias necesarias 
para orientalas cara á satisfacción das necesidades das persoas. 
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23090
ISSN1130-9229 Depósito legal C.494-1998 http://www.xunta.es/diario-oficial-galicia
f) A conveniencia de acceder a tecnoloxías externas mediante procesos de incorpora -
ción selectivos adecuados en cada caso ao desenvolvemento da capacidade científica e 
tecnolóxica galega. 
g) As posibilidades de concertación con outros plans relativos á investigación, á trans -
ferencia, á valorización e á innovación de ámbito autonómico, estatal ou internacional que, 
polos seus contidos ou polo seu contexto de desenvolvemento, resulten de interese para 
Galicia.
h) Os resultados obtidos da execución de plans e programas previos, en relación co 
nivel de cumprimento dos obxectivos previstos.
2. A Axencia Galega de Innovación promoverá un proceso participativo para a obtención 
de información e a redacción do plan. Neste sentido, estableceranse os mecanismos nece -
sarios para a achega de propostas e suxestións e a obtención de consensos nas grandes 
liñas de actuación entre o conxunto de axentes afectados e a Axencia Galega de Innova -
ción. Por último, e para a mellora da calidade do plan, o conxunto de axentes afectados 
terá a obriga de facilitar a información indicada neste artigo.
3. Do resultado da recompilación, do tratamento e da análise desta información quedará 
constancia no propio Plan galego de investigación e innovación.
Artigo 15. Aprobación do Plan galego de investigación e innovación
1. Correspóndelle ao Consello da Xunta de Galicia a aprobación do Plan galego de in -
vestigación e innovación, por instancia da persoa titular da consellaría con competencias 
en materia de investigación e innovación e logo da aprobación do anteproxecto do plan 
polo Consello Reitor da Axencia Galega de Innovación.
2. Unha vez aprobado o Plan galego de investigación e innovación, será presentado ao 
Parlamento para o seu coñecemento.
3. O Plan galego de investigación e innovación terá a consideración de plan estratéxico 
de subvencións, para os efectos do establecido no artigo 5 da Lei 9/2007, do 13 de xuño, 
de subvencións de Galicia.
Artigo 16. Financiamento do Plan galego de investigación e innovación
1. O Plan galego de investigación e innovación financiarase con cargo aos orzamentos 
xerais da Comunidade Autónoma de Galicia, con fondos comunitarios e estatais e coas 
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23091
ISSN1130-9229 Depósito legal C.494-1998 http://www.xunta.es/diario-oficial-galicia
achegas doutras entidades públicas ou privadas que participen ou teñan interese en impul -
sar a investigación, a transferencia, a valorización e a innovación en Galicia.
2. Como obxectivo xeral respecto do financiamento do plan fíxase a converxencia coas 
rexións líderes en Europa en cada momento en relación coa porcentaxe do produto interior 
bruto de Galicia (PIB) dedicado á investigación, ao desenvolvemento e á innovación. 
3. Para os efectos de optimización da distribución dos recursos financeiros dispoñibles, 
os programas definiranse de maneira que permitan unha identificación, se é o caso, cos 
dos plans nacionais e europeos en materia de investigación, desenvolvemento e innova -
ción.
4. A Administración xeral da Comunidade Autónoma de Galicia fomentará a colaboración 
público-privada no financiamento do Plan galego de investigación e innovación. Destaca 
a participación de entidades específicas de apoio financeiro á investigación, innovación, 
transferencia e valorización, así como a definición de instrumentos financeiros de carácter 
mixto específicos para o apoio a estas actividades. 
Sección 2ª. Execución do Plan galego de investigación e innovación
Artigo 17. Execución e seguimento do Plan galego de investigación e innovación
1. A execución das accións do Plan galego de investigación e innovación corresponde -
ralles aos axentes que en cada caso determine o propio plan, sen prexuízo da actuación 
da Axencia Galega de Innovación como organismo de promoción, xestión e execución do 
plan.
2. Así mesmo, a Axencia Galega de Innovación realizará o seguimento, a avaliación pe -
riódica e a coordinación da execución do plan e do nivel de cumprimento dos seus obxecti -
vos, de acordo co definido na súa normativa reguladora, e para estes efectos poderá contar 
coas achegas do Consello Asesor en Investigación e Innovación de Galicia.
Artigo 18. Revisión e actualización
1. Para os efectos da concertación coas estratexias española e europea de innovación e 
de ciencia e tecnoloxía, o Plan galego de investigación e innovación revisarase anualmente 
para asegurar a aliñación con estas estratexias. A proposta de actualización do plan que 
resulte, se for o caso, desta revisión conterá as aplicacións orzamentarias que procedan, 
así como a información precisa da súa evolución e do seu cumprimento.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23092
ISSN1130-9229 Depósito legal C.494-1998 http://www.xunta.es/diario-oficial-galicia
2. Esta proposta de actualización do plan, elaborada pola Axencia Galega de Innova -
ción, será aprobada polo Consello da Xunta de Galicia e remitida posteriormente ao Parla -
mento de Galicia para o seu coñecemento. 
Sección 3ª. Gobernanza do Plan galego de investigación e innovación
Artigo 19. Axencia Galega de Innovación
1. A Axencia Galega de Innovación fomentará e vertebrará as políticas de innovación 
nas administracións públicas galegas e apoiará e impulsará o crecemento e a competitivi -
dade das empresas galegas a través do impulso de estratexias e de programas de inno -
vación eficientes, sen prexuízo das competencias doutros organismos e doutras entidades 
nestas materias, e, en todo caso, en estreita colaboración con eles.
2. Serán funcións da Axencia Galega de Innovación en relación coa gobernanza do Plan 
galego de investigación e innovación:
a) Actuar como organismo de promoción, xestión e execución do Plan galego de inves -
tigación e innovación e asumir a súa coordinación, o seu seguimento e mais a súa avalia -
ción.
b) Coordinar as actividades e os programas de investigación que os distintos organis -
mos e consellarías realicen no cumprimento do Plan galego de investigación e innovación 
e determinar as actuacións de apoio e de asistencia técnica relacionadas coas citadas 
actividades.
Artigo 20. Consello Asesor en Investigación e Innovación de Galicia
1. Créase o Consello Asesor en Investigación e Innovación de Galicia como o órgano 
colexiado de participación e consulta dos axentes do Sistema galego de investigación e 
innovación nos asuntos relacionados coa investigación, transferencia, valorización e inno -
vación.
2. O Consello Asesor en Investigación e Innovación de Galicia queda adscrito á Axencia 
Galega de Innovación, e establecerase regulamentariamente a súa organización e o seu 
funcionamento.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23093
ISSN1130-9229 Depósito legal C.494-1998 http://www.xunta.es/diario-oficial-galicia
Artigo 21. Funcións do Consello Asesor en Investigación e Innovación de Galicia
As funcións do Consello Asesor en Investigación e Innovación de Galicia serán as se -
guintes:
a) Realizarlle recomendacións á Axencia Galega de Innovación para que poidan ser 
tidas en conta por esta no proceso de elaboración ou revisión do Plan galego de investiga -
ción e innovación.
b) Elaborar informes de seguimento da execución do Plan galego de investigación e 
innovación e analizar e avaliar os seus resultados en relación coa execución do plan e co 
cumprimento dos obxectivos previstos nel. 
c) Estudar e elaborar informes relativos á situación e ás tendencias da investigación, 
transferencia, valorización e innovación por iniciativa do propio Consello Asesor ou por 
pedimento da Administración xeral da Comunidade Autónoma de Galicia.
d) Realizarlles recomendacións aos axentes do Sistema galego de investigación e inno -
vación e á Axencia Galega de Innovación para lograr unha mellor consecución dos obxec -
tivos establecidos no Plan galego de investigación e innovación.
e) Realizar propostas de actuación e de dinamización da investigación e innovación que 
poidan ser postas de manifesto no seo do Consello de Política Científica, Tecnolóxica e de 
Innovación a través da representación da Comunidade Autónoma de Galicia no devandito 
consello.
f) Fomentar e determinar oportunidades para a transferencia inversa identificando 
proxectos no sector empresarial que se lles poidan achegar ás entidades de investigación 
para o desenvolvemento de obxectivos de mercado baseados nos seus resultados.
Artigo 22. Composición do Consello Asesor en Investigación e Innovación de Galicia
1. O Consello Asesor en Investigación e Innovación de Galicia terá a seguinte compo -
sición:
a) Unha persoa representante de cada unha das universidades públicas de Galicia.
b) Unha persoa representante dos organismos públicos de investigación non universita -
rios de Galicia, que será proposta por acordo entre eles.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23094
ISSN1130-9229 Depósito legal C.494-1998 http://www.xunta.es/diario-oficial-galicia
c) Unha persoa representante dos centros tecnolóxicos de Galicia, que será proposta 
por acordo entre eles.
d) Unha persoa representante dos parques tecnolóxicos de Galicia, que será proposta 
por acordo entre eles.
e) Unha persoa representante das empresas incluídas dentro do Rexistro de Axentes do 
Sistema Galego de Investigación e Innovación, por proposta do Consello Reitor da Axencia 
Galega de Innovación. 
f) Catro persoas expertas de recoñecido prestixio e solvencia en materia de investiga -
ción, valorización, transferencia e innovación. O nomeamento destas persoas expertas 
realizarase de acordo coas seguintes regras:
1ª. Dúas persoas nomeadas pola persoa titular da consellaría con competencias en 
materia de investigación e innovación, por proposta do Consello Reitor da Axencia Galega 
de Innovación.
2ª. Unha persoa nomeada pola persoa titular da consellaría con competencias en ma -
teria de investigación no Sistema universitario de Galicia, por proposta das universidades 
públicas de Galicia.
3ª. Unha persoa nomeada pola persoa titular da consellaría con competencias en mate -
ria de sanidade, por proposta dos centros públicos de investigación e innovación sanitaria.
g) Un funcionario ou unha funcionaria ao servizo da Axencia Galega de Innovación ac -
tuará nas reunións como secretario ou secretaria do consello asesor, con voz pero sen voto.
2. Na designación das persoas titulares procurarase a presenza equilibrada entre mu -
lleres e homes.
3. O nomeamento das persoas integrantes do Consello Asesor en Investigación e In -
novación correspóndelle, agás as excepcións previstas anteriormente, á persoa titular da 
consellaría con competencias en materia de investigación e innovación, por proposta dos 
axentes indicados con anterioridade.
4. A duración do mandato será de catro anos, sen posibilidade de reelección, coa única 
excepción dos expertos da letra f) do punto 1 deste artigo, os cales poderán ser reelixidos 
sen ningunha limitación.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23095
ISSN1130-9229 Depósito legal C.494-1998 http://www.xunta.es/diario-oficial-galicia
5. As persoas titulares da presidencia e vicepresidencia serán elixidas polos membros 
do Consello Asesor en Investigación e Innovación de Galicia de entre as persoas expertas 
previstas na letra f) do punto 1 deste artigo.
6. A pertenza ao Consello Asesor en Investigación e Innovación de Galicia non será 
remunerada.
Artigo 23. Os comités da ética da investigación clínica en Galicia
1. Os comités da ética da investigación clínica en Galicia, adscritos á consellaría con 
competencias en materia sanitaria, serán os encargados de realizar o informe previo ao 
comezo de todo estudo de investigación clínica que implique algún tipo de procedemento 
médico con persoas que se realice no ámbito da Comunidade Autónoma de Galicia. Así 
mesmo, poderán emitir informe, por pedimento do promotor ou da promotora, dos investi -
gadores ou das investigadoras ou dos organismos de financiamento, sobre todos aqueles 
estudos de investigación en materia sanitaria que impliquen a participación directa de se -
res humanos ou de mostras de orixe humana.
2. A función básica dos comités da ética da investigación clínica será a de avaliar e a de 
seguir os proxectos de investigación clínica presentados no ámbito da súa influencia, de 
acordo coa lexislación vixente ao respecto e coas normas éticas internacionais aplicables 
en cada tipo de estudo.
Artigo 24. Observatorio de Innovación de Galicia
1. O Observatorio de Innovación de Galicia, ente sen personalidade xurídica e depen -
dente da Axencia Galega de Innovación, desenvolverá, do modo que determine regula -
mentariamente a Administración xeral da Comunidade Autónoma de Galicia, un sistema de 
información que lles permita aos axentes do Sistema galego de investigación e innovación 
facer accesible a información da que dispoñan, con especial atención ás necesidades que 
lles presenten os organismos responsables da gobernanza do Plan galego de investiga -
ción e innovación que se detallan neste capítulo.
2. Para conseguir este obxectivo, os axentes do Sistema galego de investigación e 
innovación cooperarán coa Axencia Galega de Innovación achegando a información que 
consideren necesaria sobre as súas actuacións en materia de investigación, transferencia, 
valorización e innovación.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23096
ISSN1130-9229 Depósito legal C.494-1998 http://www.xunta.es/diario-oficial-galicia
Sección 4ª. Organismos executores do Plan galego de investigación e innovación
Artigo 25. Organismos executores do plan
1. A execución do plan correspóndelles aos axentes do Sistema galego de investigación 
e innovación, de acordo coas súas capacidades e segundo resulte pertinente en función 
dos obxectivos perseguidos e da tipoloxía e do alcance das accións previstas.
2. Dentro da definición de actuacións, no Plan galego de investigación e innovación 
deberá establecerse a relación de axentes que teñan a consideración de organismos exe-
cutores implicados no seu desenvolvemento e especificarse a maneira en que a súa parti-
cipación se debe concretar en cada caso.
3. As entidades instrumentais do sector público autonómico de Galicia que fosen crea -
das con competencias e funcións na promoción da investigación, transferencia, valoriza -
ción e innovación tecnolóxica terán o carácter de organismos executores do plan.
Artigo 26. Funcións dos organismos executores
Serán funcións dos organismos executores do Plan galego de investigación e innova -
ción: 
a) Executar aqueles programas, proxectos e actuacións que, de acordo coa súa espe -
cialidade, coa súa capacidade e co seu interese, lles sexan encomendados no plan, no 
marco de coordinación establecido pola Axencia Galega de Innovación. 
b) Colaborar coa Axencia Galega de Innovación na prospección de novas vías para o 
fomento, a dinamización e a materialización da investigación e da innovación en Galicia.
c) Informar a Axencia Galega de Innovación da evolución na execución das actuacións 
que se lles encomenden e que se enmarquen no desenvolvemento do plan.
d) Servir de canle, cando proceda, para facerlles chegar os resultados da innovación a 
entidades produtivas para a súa aplicación.
e) Desenvolver os programas de formación do persoal investigador, científico e de xes-
tión da innovación que no plan galego se lles encomenden. 
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23097
ISSN1130-9229 Depósito legal C.494-1998 http://www.xunta.es/diario-oficial-galicia
CAPÍTULO IV  
Espazos tecnolóxicos e áreas de innovación
Artigo 27. Os espazos tecnolóxicos e as áreas de innovación de Galicia
1. Englóbanse baixo a denominación de espazos tecnolóxicos e áreas de innovación as 
infraestruturas situadas en Galicia nas que se concentran de forma simultánea os recur -
sos, os medios e o potencial para desenvolver algunha ou todas as fases dos procesos de 
innovación.
2. Con carácter xeral e para os efectos previstos nesta lei, teñen a consideración de 
espazos tecnolóxicos e áreas de innovación de Galicia os seguintes:
a) As infraestruturas científico-tecnolóxicas de investigación situadas en Galicia.
b) Os centros tecnolóxicos situados en Galicia.
c) Os parques tecnolóxicos situados en Galicia.
d) Outros espazos ou áreas situados en Galicia considerados como tales en disposi -
cións normativas.
3. Poderán crearse espazos tecnolóxicos e áreas de innovación destinados a potenciar 
o desenvolvemento do sistema produtivo de Galicia en ámbitos de interese estratéxico 
para a súa innovación e mellora.
4. Corresponderalle á Administración xeral da Comunidade Autónoma de Galicia ditar 
as disposicións regulamentarias precisas para regular os espazos tecnolóxicos e as áreas 
de innovación de Galicia.
Artigo 28. Cualificación dos espazos tecnolóxicos e das áreas de innovación de Ga -
licia
A Administración xeral da Comunidade Autónoma de Galicia determinará e publicará no 
Diario Oficial de Galicia  as condicións que deben cumprir as entidades, as institucións, os 
organismos ou as empresas para poderen obter algunha das cualificacións previstas no 
ámbito dos espazos tecnolóxicos e das áreas de innovación para eles mesmos ou para os 
espazos ou entidades aos que legalmente representen.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23098
ISSN1130-9229 Depósito legal C.494-1998 http://www.xunta.es/diario-oficial-galicia
Artigo 29. Funcións dos espazos tecnolóxicos e das áreas de innovación
1. Os espazos tecnolóxicos e as áreas de innovación de Galicia desempeñarán funcións 
en relación coa investigación, co desenvolvemento e coa innovación nos ámbitos de inte -
rese estratéxico para a competitividade e o desenvolvemento produtivo de Galicia, en liña 
coas prioridades que se determinen no Plan galego de investigación e innovación.
2. Os espazos tecnolóxicos e as áreas de innovación teñen a condición de axentes exe -
cutores do Plan galego de investigación e innovación.
CAPÍTULO V  
Transferencia e valorización de resultados
Artigo 30. Transferencia de resultados de investigación
1. Con carácter xeral, tanto a Administración xeral da Comunidade Autónoma de Galicia 
coma as entidades instrumentais do sector público autonómico de Galicia con funcións no 
eido da investigación e da innovación promoverán a transferencia de resultados de inves -
tigación como fórmula de incorporación activa de tecnoloxías e coñecementos emerxentes 
ao ámbito empresarial e a novos mercados, e incluirán a aplicación do deseño industrial, 
do produto e do proceso para a súa mellora tecnolóxica.
2. Nesta función de promoción da transferencia de resultados, a Administración xeral da 
Comunidade Autónoma de Galicia:
a) Procurará a cooperación activa cos axentes públicos e privados de investigación a 
través das oficinas de transferencia de resultados de investigación, en especial as das 
universidades públicas galegas e as dos centros públicos de investigación como principais 
institucións xeradoras de coñecemento e polo seu papel predominante no ámbito da inves -
tigación. 
b) Fomentará entre os axentes implicados a transferencia inversa de coñecementos 
desde o sector empresarial ás entidades de investigación e incentivará o desenvolvemento 
de proxectos en réxime de colaboración orientados ao logro de obxectivos de mercado 
baseados en resultados de investigación.
c) Levará a cabo a promoción e o fomento das unidades mixtas de investigación, enten -
dendo estas como a fórmula colaborativa de achegamento entre unha ou varias empresas 
e un grupo de investigación do Sistema universitario de Galicia para o desenvolvemento 
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23099
ISSN1130-9229 Depósito legal C.494-1998 http://www.xunta.es/diario-oficial-galicia
de proxectos conxuntos de investigación e valorización, constituída coa subscrición dun 
acordo de colaboración para a posta en común de recursos técnicos, humanos e de finan-
ciamento. O seu responsable será un investigador ou unha investigadora da universidade.
Artigo 31. Valorización de resultados e fondo de proba de concepto
1. A Administración xeral da Comunidade Autónoma de Galicia apoiará a valorización de 
resultados mediante o impulso dun fondo de proba de concepto destinado a desenvolver 
as aplicacións comerciais das súas investigacións a través de actividades tales como estu -
dos de mercado, validación técnica, análise de oportunidades comerciais e de negocio ou 
formulación de propostas a empresas ou investidores que poidan contribuír ao avance na 
fase de comercialización.
2. Este fondo poderá estar participado por axentes públicos e/ou privados, que se ad -
herirán a el como membros  en función da súa achega orzamentaria ao propio fondo, para 
o financiamento de proxectos.
3. No seo da Axencia Galega de Innovación, todas as consellarías da Administración 
xeral da Comunidade Autónoma de Galicia con competencias no eido da investigación e 
da innovación cooperarán para que ningunha das fases do proceso de valorización quede 
excluída das políticas e/ou dos programas públicos de fomento destas actividades que lle 
correspondan a cada unha delas, logrando deste xeito un tratamento integral e coordinado.
4. Polo tanto, a valorización dos resultados da investigación financiada con fondos pú -
blicos da Administración xeral da Comunidade Autónoma de Galicia ou das entidades ins -
trumentais do sector público autonómico deberase desenvolver de tal xeito que alcance 
a todos aqueles procesos que permitan achegarlles os devanditos resultados a todos os 
sectores económicos.
Artigo 32. Publicación, difusión e acceso a publicacións de investigación
1. A Axencia Galega de Innovación coordinará cos axentes públicos do Sistema galego 
de investigación e innovación, en especial coas universidades públicas galegas, así como 
con aqueles axentes privados que conten con financiamento público dos seus proxectos 
de investigación e innovación, a creación, a posta en marcha e a xestión dun repositorio de 
publicacións en soporte informático.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23100
ISSN1130-9229 Depósito legal C.494-1998 http://www.xunta.es/diario-oficial-galicia
2. Neste repositorio publicarase unha copia dixital da versión final dos resultados aca -
dados en proxectos de investigación desenvolvidos con financiamento público e que fosen 
aceptados para a súa presentación en publicacións de investigación seriadas ou periódi -
cas.
3. A publicación de resultados a que se fai referencia no punto anterior farase prevendo 
e respectando o dereito do persoal investigador de realizar a publicación dos resultados 
acadados nos seus proxectos de investigación. Para isto empregaranse as canles especí -
ficas propias da súa actividade e os medios cun maior impacto e cunha maior repercusión 
científica, con carácter previo á súa inclusión no citado repositorio.
4. Naqueles casos en que os resultados da investigación resulten protexidos, a súa 
publicación no referido repositorio deberase realizar de tal maneira que non menoscabe a 
protección da que son obxecto. 
5. A Xunta de Galicia publicará un resumo cos resultados máis relevantes dos distintos 
grupos de investigación galegos para facilitar o achegamento do seu traballo á sociedade.
Artigo 33. Visibilidade internacional da investigación e da innovación galegas
1. Desde a Axencia Galega de Innovación fomentarase a participación de empresas e 
de organismos públicos ou privados de investigación e innovación de Galicia en proxectos 
internacionais e en redes de coñecemento, e incentivarase a mobilidade de persoal inves -
tigador no marco da xestión do talento.
2. Do mesmo xeito, a Axencia Galega de Innovación fomentará e dinamizará aquelas 
iniciativas públicas e/ou privadas de Galicia que busquen unha maior presenza e un maior 
prestixio internacional no ámbito da investigación, da transferencia e da valorización dos 
seus resultados, así como no da innovación.
Disposición adicional primeira. Participación en sociedades mercantís
A Administración xeral da Comunidade Autónoma de Galicia poderá crear sociedades 
mercantís, ou participar nelas, que teñan como obxectivo realizar actividades relacionadas 
coa investigación, co desenvolvemento e coa innovación ou coa prestación de servizos 
técnicos relacionados con elas, de acordo co regulado na Lei 16/2010, do 17 de decembro, 
de organización e funcionamento da Administración xeral e do sector público autonómico 
de Galicia.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23101
ISSN1130-9229 Depósito legal C.494-1998 http://www.xunta.es/diario-oficial-galicia
Disposición adicional segunda. Constitución do Consello Asesor en Investigación e 
Innovación de Galicia
Nun prazo non superior a seis meses desde a entrada en vigor desta lei constituirase o 
Consello Asesor en Investigación e Innovación de Galicia, logo do nomeamento dos mem -
bros do consello, segundo o previsto no artigo 22. 
Disposición adicional terceira. Promoción da igualdade efectiva entre sexos
A Administración xeral da Comunidade Autónoma de Galicia promoverá a igualdade 
efectiva de sexos no ámbito da investigación, da transferencia, da valorización e da inno -
vación, atendendo ao disposto na Lei orgánica 3/2007, do 22 de marzo, para a igualdade 
efectiva de mulleres e homes.
Disposición adicional cuarta. Non incremento do gasto
En ningún caso a aprobación e a entrada en vigor da Lei de fomento da investigación e 
da innovación de Galicia xerarán aumento dos créditos orzamentarios asignados ás con -
sellarías de adscrición.
Disposición adicional quinta. Compra pública de tecnoloxía innovadora e compra pú -
blica precomercial
A Administración xeral e o resto do sector público autonómico de Galicia potenciarán o 
desenvolvemento de novos mercados innovadores desde o lado da demanda, a través do 
instrumento da contratación pública nas súas modalidades de compra pública de tecno -
loxía innovadora e de compra pública precomercial, para mellorar a eficiencia e a eficacia 
dos servizos públicos e a competitividade do tecido empresarial galego.
Disposición transitoria. Réxime transitorio
1. Mentres non sexan promulgados os desenvolvementos regulamentarios previstos na 
disposición derradeira desta norma, ás situacións xurdidas baixo a normativa que se derro -
ga seralles aplicable o réxime anterior á entrada en vigor desta lei.
2. O Plan de investigación, innovación e crecemento 2011-2015 (I2C) manterase vixen -
te como Plan de investigación e innovación de Galicia, e para os efectos de seguimento 
e revisión aplicarase o previsto na sección 2ª do capítulo III desta lei durante toda a súa 
vixencia.
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23102
ISSN1130-9229 Depósito legal C.494-1998 http://www.xunta.es/diario-oficial-galicia
Disposición derrogatoria. Derrogación normativa
1. Quedan derrogadas expresamente as seguintes normas:
a) A Lei 12/1993, do 6 de agosto, de fomento da investigación e do desenvolvemento 
tecnolóxico de Galicia.
b) O Decreto 14/2006, do 26 de xaneiro, polo que se establece a composición da Comi -
sión Interdepartamental de Ciencia e Tecnoloxía de Galicia (Cicetga). 
c) O Decreto 15/2006, do 2 de febreiro, polo que se establece a composición do Conse -
llo Asesor de Investigación e Desenvolvemento Tecnolóxico de Galicia.
d) O Decreto 171/2001, do 5 de xullo, polo que se regula o Rexistro de Centros e Insti -
tucións de Investigación e Investigadores de Galicia.
2. Queda derrogada calquera outra disposición de igual ou inferior rango que se opoña 
ao disposto nesta lei.
Disposición derradeira primeira. Habilitación para o desenvolvemento normativo
1. Nun prazo non superior a doce meses desde a entrada en vigor desta lei a Adminis -
tración xeral da Comunidade Autónoma desenvolverá:
a) A regulación dos espazos tecnolóxicos e das áreas de innovación previstos no capí -
tulo IV desta lei.
b) O regulamento de funcionamento do Consello Asesor en Investigación e Innovación 
de Galicia.
c) O regulamento do Rexistro de Axentes do Sistema Galego de Investigación e Inno -
vación.
d) O regulamento do Observatorio de Innovación de Galicia.
2. Autorízase a Administración xeral da Comunidade Autónoma de Galicia para ditar e 
modificar cantas disposicións sexan necesarias para o desenvolvemento e a aplicación 
desta lei. 
CVE-DOG: cmeggjo6-mj85-w4q0-cmb5-wjqrejupynd5


DOG Núm. 114 Luns, 17 de xuño de 2013 Páx. 23103
ISSN1130-9229 Depósito legal C.494-1998 http://www.xunta.es/diario-oficial-galicia
Disposición derradeira segunda. Entrada en vigor
Esta lei entrará en vigor aos tres meses da súa publicación no Diario Oficial de Galicia .
Santiago de Compostela, trinta de maio de dous mil trece
Alberto Núñez Feijóo  
Presidente
CVE-DOG: cmeggjo6-mj85-w4q0-cmb5-wjqrejupynd5
