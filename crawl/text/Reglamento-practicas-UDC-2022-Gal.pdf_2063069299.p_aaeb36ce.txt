 
 
1 
 
 
 
REGULAMENTO DE PRÁCTICAS ACADÉMICAS EXTERNAS DO ESTUDANTADO DA 
UNIVERSIDADE DA CORUÑA 
 
(Aprobado no Consello de Goberno do 23 de abril de 2013 e modificado polos acordos 
do Consello de Goberno do 27/02/2015, 29/09/2015, 29/05/2018, 04/06/2019 e 03/11/2022) 
 
O presente Regulamento pretende dar resposta á transformación requirida polo proceso de 
construción do Espazo Europeo de Educación Superior en que se pon especial énfase na 
realización de prácticas externas. Ao abeiro do RD 1393/2007 e do 861/2010 que o modifica, as 
prácticas externas tenden a xeneralizarse nos novos títulos de grao e de mestrado. O RD 
1393/2007 indica no seu preámbulo que “A posibilidade de introducir prácticas externas vén 
reforzar o compromiso coa empregabilidade dos futuros graduados e graduadas, 
enriquecendo a formación dos estudantes das ensinanzas de grao nun ámbito que lles 
proporcionará, tanto a eles como aos responsables da formación, un coñecemento máis 
profundo acerca das competencias que se necesitarán nun futuro”. Así mesmo, no seu artigo 
12.6 márcanse os requisitos mínimos que deben cumprir as prácticas externas nas titulacións de 
grao ao establecer que “Se se programan prácticas externas, estas terán unha extensión 
máxima de 60 créditos e deberán ofrecerse preferentemente na segunda metade do plan de 
estudos”. 
 
O Estatuto do Estudante Universitario, aprobado polo RD 1791/2010, do 30 de decembro, 
establece no seu artigo 8 o dereito do estudantado de grao a “dispoñer da posibilidade de 
realizar prácticas, curriculares ou extracurriculares, que poderán realizarse en entidades 
externas e nos centros, estruturas ou servizos da Universidade, segundo a modalidade 
prevista e garantindo que sirvan á súa finalidade formativa”. O Estatuto recoñece o dereito a 
“contar coa tutela efectiva” nas prácticas externas previstas nos plans de estudos, e no seu 
artigo 24 regula as prácticas académicas externas, as súas clases e as súas características 
xerais e estende a posibilidade de realizalas ao conxunto do estudantado matriculado en 
calquera estudo impartido polas universidades. 
 
A publicación do RD 592/2014 do 11 de xullo, establece o marco legal polo que se regulan as 
prácticas académicas externas do estudantado universitario. Este novo marco derroga as 
normas anteriores ao respecto (RD 1497/1981 do 19 de xuño e 1845/1994 do 9 de setembro 
que o modifica), e substitúe o Real decreto 1707/2011, do 18 de novembro, anulado pola 
Sentenza do Tribunal Supremo do 21 de maio do 2013. 
 
A Universidade da Coruña, para alén do marco regulamentario que reflicte a relevancia das 
prácticas académicas externas, fomentará a formación integral do estudantado e a relación co 
seu contorno social, económico e cultural, achegando o estudantado á realidade profesional 
futura proporcionándolle as competencias, as habilidades e os coñecementos indispensables 
para a mellora da súa inserción laboral. Así mesmo, a relación das titulacións coas empresas, 
institucións e entidades establecidas a través das prácticas debería constituír un xeito de 
comprobar a formación que recibe o estudantado e establecer, se fose o caso, as medidas de 
mellora e de actualización dos programas formativos. 
 
As prácticas académicas externas na Universidade amosan unha gran diversidade acorde cos 
plans de estudos, os hábitos de xestión e as experiencias dos centros e das institucións de 
acollida do alumnado. Este regulamento pretende establecer un marco que recolla as normas 
e os requisitos básicos que permitan garantir o desenvolvemento das prácticas académicas 
externas e a calidade da formación, evitando usos impropios. 
 
 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 1 de un total de 14 página(s).


 
 
2 
 
 
TÍTULO I DISPOSICIÓNS XERAIS 
 
CAPÍTULO I 
ÁMBITO DE APLICACIÓN, DEFINICIÓN, NATUREZA E OBXECTIVOS 
 
Artigo 1. ÁMBITO DE APLICACIÓN 
1. O ámbito de aplicación desta norma comprende todas as prácticas académicas externas 
realizadas polo alumnado da Universidade da Coruña. Esténdese tamén ás realizadas no 
estranxeiro a través de programas ou convenios con outras universidades ou institucións, así 
como as realizadas a través de programas estatais de mobilidade e intercambio universitarios, 
agás que os devanditos programas, convenios ou regulamentos internos de aplicación 
establezan outras disposicións. 
 
2. Queda excluído do ámbito de aplicación deste regulamento o réxime de prácticas do 
alumnado matriculado en centros adscritos á Universidade da Coruña, que se regulará pola súa 
propia normativa. 
 
Artigo 2. DEFINICIÓN 
1. As prácticas académicas externas constitúen unha actividade académica de natureza 
formativa realizada polo alumnado co obxectivo de permitir aplicar e complementar os 
coñecementos adquiridos na formación académica, favorecendo a adquisición de 
competencias que o preparen para o exercicio de actividades profesionais, faciliten a súa 
inserción laboral e fomenten o seu emprendemento. 
 
2. As prácticas poderán realizarse en entidades colaboradoras, tales como empresas, 
institucións, entidades públicas ou privadas no ámbito estatal ou internacional. 
 
3. Tamén se poderán realizar prácticas externas en dependencias e servizos da propia 
Universidade da Coruña que non estean destinados á actividade docente. 
 
Artigo 3. NATUREZA 
Dada a natureza formativa das prácticas académicas externas, da súa realización non se 
derivan, en ningún caso, obrigas propias dunha relación laboral, nin o seu contido poderá dar 
lugar á substitución da prestación laboral propia dun posto de traballo. 
 
Así mesmo, no caso de que ao remate dos estudos o alumnado se incorporase ao cadro de 
persoal da entidade colaboradora, o tempo das prácticas non se computará para os efectos de 
antigüidade, non eximirá do período de proba salvo que no oportuno convenio colectivo 
aplicable estivese expresamente estipulado algo distinto. 
 
No ámbito das administracións públicas, entidades de dereito público e demais organismos 
públicos, a realización nestes das prácticas académicas externas non poderá ter a 
consideración de mérito para o acceso á función pública nin será computado para os efectos de 
antigüidade o recoñecemento de servizos previos. 
 
Artigo 4. OBXECTIVOS 
A relación de prácticas académicas externas debe acadar os seguintes obxectivos: 
 
a) Contribuír á formación integral do alumnado complementando a súa aprendizaxe 
teórica e práctica. 
b) Facilitar ao alumnado obter unha experiencia práctica que facilite a inserción no 
mercado de traballo e mellore a súa empregabilidade. 
 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 2 de un total de 14 página(s).


 
 
3 
 
c) Favorecer no alumnado a adquisición dos valores da innovación, creatividade e 
emprendemento. 
 
CAPÍTULO II 
MODALIDADES. RÉXIME XURÍDICO 
 
Artigo 5. MODALIDADES 
As prácticas académicas externas poderán adoptar dúas modalidades: 
a) Prácticas externas curriculares, que se configuran como materias dun plan de estudos 
con carácter obrigatorio ou optativo. 
b) Prácticas externas extracurriculares que se realizan con carácter voluntario durante o 
período de formación e que, aínda tendo o mesmo obxectivo que as prácticas 
curriculares, non forman parte do correspondente plan de estudos. Non obstante serán 
recollidas no suplemento europeo ao título segundo a normativa vixente. 
 
Artigo 6. RÉXIME XURÍDICO 
O marco legal que regula as prácticas externas está definido no que dispón o RD 592/2014 do 
11 de xullo, polo que se regulan as prácticas académicas externas do estudantado 
universitario; polo RD 1393/2007 do 29 de outubro que establece o ordenamento das 
ensinanzas universitarias oficiais; polo presente regulamento; polo disposto no plan de 
estudos de cada titulación e pola normativa propia de cada centro. 
 
No caso de existiren programas de ámbito autonómico ou estatal de fomento das prácticas 
académicas externas no sistema universitari o galego ou nun ámbito competencial superior, 
atenderase á súa regulación específica naquelas prácticas a que afecte, sen prexuízo da 
aplicación da normativa da UDC. 
 
No caso das prácticas internacionais serán, ademais, de aplicación as normas establecidas 
nos programas e convenios que as amparen, así como as contidas nos regulamentos internos 
sobre mobilidade internacional. 
 
CAPÍTULO III 
PERSOAS DESTINATARIAS E REQUISITOS 
 
Artigo 7. PERSOAS DESTINATARIAS 
Poderá realizar as prácticas académicas externas: 
a) O alumnado matriculado nas titulacións oficiais da Universidade da Coruña nas 
condicións que se estableza. 
b) O estudantado doutras universidades españolas ou estranxeiras que estea a realizar 
estadías de estudo na Universidade da Coruña en programas de mobilidade académica 
ou por convenios bilaterais, sempre que as normas que regulan os programas e 
convenios non dispoñan outra cousa. 
 
Artigo 8. REQUISITOS PARA EL ALUMNADO 
Para realizar prácticas externas o alumnado deberá cumprir os seguintes requisitos: 
a) Para as prácticas curriculares estarase ao disposto no plan de estudos de cada 
titulación. 
b) Para as prácticas extracurriculares será necesario: 
1. Estar matriculado/a na ensinanza a que se vinculen as competencias básicas, 
xenéricas e específicas que adquirirán na súa realización. 
2. Ter superado o 50 % dos créditos necesarios para obter o título de grao, incluíndo, 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 3 de un total de 14 página(s).


 
 
4 
 
como mínimo, todos os créditos de formación básica; no caso do estudantado de 
mestrado a porcentaxe anterior será do 25 %; no caso doutros programas 
formativos estar matriculado/a no programa de que se trate. 
3. A suma das prácticas curriculares e extracurriculares non debe superar as 750 
horas no mesmo ano académico, e, de existir vacantes na oferta de prácticas 
extracurriculares, formarase unha listaxe de agarda en que poderán participar 
tamén aqueles alumnos que teñan superadas as horas. 
4. Estar oficialmente matriculado/a (matrícula ordinaria) segundo o procedemento 
establecido pola universidade. 
c) O alumnado doutras universidades, que realice estudos na Universidade da Coruña ao 
abeiro dun programa de mobilidade europeo ou de calquera outro programa de 
mobilidade ou convenio bilateral subscrito por esta Universidade, gozará do mesmo 
tratamento que establece esta normativa para o alumnado da Universidade da Coruña, 
agás que as normas que regulen o programa ou convenio dispoñan outra cousa. 
d) A Universidade da Coruña fomentará, a través de convenios de cooperación educativa 
subscritos coas entidades colaborador as, a accesibilidade para o alumnado con 
discapacidade procurando poñer a disposición os recursos humanos e materiais que 
aseguren a igualdade de oportunidades. 
e) No caso de darse ofertas de prácticas co duplo carácter curricular e extracurricular, 
terá preferencia para a súa adxudicación o alumnado que realice prácticas 
curriculares. 
 
Artigo 9. REQUISITOS DAS ENTIDADES COLABORADORAS 
1. Para participar no programa de prácticas externas da Universidade da Coruña a entidade 
colaboradora deberá cumprir, polo menos, os seguintes requisitos: 
a) Estar debidamente constituída,  
b) Dispor dos medios e da instalación adecuados para o desenvolvemento das prácticas, 
c) Dispor do persoal cualificado para a supervisión das prácticas. 
 
2. A Universidade da Coruña manterá unha base de datos actualizada en que constará a 
relación de entidades colaboradoras na realización das prácticas académicas externas. 
 
CAPÍTULO IV 
CARACTERÍSTICAS DOS PROGRAMAS DE PRÁCTICAS 
 
Artigo 10. CONVENIO DE COOPERACIÓN EDUCATIVA 
A realización das prácticas académicas externas require a subscrición previa dun convenio de 
cooperación educativa que sirva de marco regulador das relacións entre o alumnado, a 
entidade colaboradora e a Universidade da Coruña. Para tal efecto teranse como referencia os 
modelos de convenio dispoñibles no anexo I. 
 
Artigo 11. PROXECTO FORMATIVO 
1. O proxecto formativo é o documento indi vidual do/a estudante anexado ao convenio de 
cooperación educativa. Neste concrétanse os c ontidos e as características que conforman o 
plan de traballo que se levará a cabo na empresa ou institución. Os obxectivos estableceranse 
considerando as competencias que debe adquirir o alumnado. 
 
2. O proxecto formativo procurará conformarse seguindo os principios de inclusión, igualdade 
de oportunidade, non discriminación e accesibilidade universal, mérito e capacidade. (ANEXO 
II. MODELO). 
 
No caso de prácticas internacionais os modelos serán os que determinen os programas ou 
convenios aplicables. 
 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 4 de un total de 14 página(s).


 
 
5 
 
Artigo 12. INEXISTENCIA DE RELACIÓN LABORAL 
O alumnado seleccionado non adquirirá relación laboral nin coa Universidade da Coruña nin coa 
entidade colaboradora, nin con calquera outra entidade relacionada directa ou indirectamente 
coa entidade colaboradora. No caso de prácticas curriculares, de acordo co que está disposto 
no artigo 8.2.c do RD 592/2014 o/a alumno/a poderá manter unha relación laboral coa 
entidade colaboradora coa autorización do/a vicerreitor/a con competencias en materia de 
estudantes logo do informe favorable da Comisión de Prácticas. 
 
Artigo 13. COBERTURA DE SEGURO 
O estudantado da UDC menor de 28 anos está cuberto polo seguro escolar obrigatorio que 
paga coa matrícula. Os estudantes maiores de 28 anos deberán contratar, de ser o caso, o 
seguro Hac Luce Accidentes. Este seguro poderá ser contratado tamén polo resto do 
estudantado. A maiores, a entidade colaboradora poderá subscribir ao seu cargo un seguro 
adicional para os estudantes. 
 
A responsabilidade civil de danos a terceiros que eventualmente se puidese ocasionar 
quedará cuberta pola póliza que a Universidade da Coruña ten subscrita para os efectos. 
 
Artigo 14. DURACIÓN E HORARIO 
1. As prácticas curriculares terán a duración que estableza o plan de estudos correspondente nos 
termos establecidos no artigo 12.6 do RD 1393/2007, do 29 de outubro, ou norma posterior 
que o substitúa. 
 
A realización destas prácticas farase de conformidade co calendario académico aprobado polo 
Consello de Goberno para cada curso académico. 
 
2. Durante o período lectivo, as prácticas externas deberán ter unha distribución horaria que 
permita a dedicación simultánea aos estudos e ás prácticas. 
 
3. Con carácter xeral, a distribución horaria das prácticas externas establecerase de acordo coas 
súas características e a dispoñibilidade da entidade colaboradora. En calquera caso, os 
horarios serán compatibles coa actividade académica, formativa e de representación e 
participación desenvolvida polo alumnado na universidade. 
 
4. Excepcionalmente, nos casos en que o estudante teña unha carga lectiva moi reducida para 
finalizar a titulación oficial poderase realizar unha xornada ampla sen superar 40 horas 
semanais e 8 diarias, e sempre coa autorización do titor académico. 
 
Artigo 15. COMEZO E FINALIZACIÓN 
O inicio da práctica externa comeza coa incorporación do/a alumno/a á entidade colaboradora. 
 
A finalización producirase polas seguintes causas: 
a) a conclusión do período fixado para o efecto  
b) o mutuo acordo das partes 
c) o incumprimento do acordo por calquera das dúas partes 
d) a vontade de calquera das dúas partes de finalizar a práctica cando concorran algunha 
destas circunstancias: 
1. circunstancias xustificadas que impidan o desenvolvemento das actividades 
programadas 
2. renuncia expresa do/a alumno/a seleccionado/a 
3. perda da condición de alumno/a, segundo o establecido pola universidade. 
 
Nos supostos a), b), c) será preceptiva a comunicación á persoa coordinadora responsable 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 5 de un total de 14 página(s).


 
 
6 
 
das prácticas do centro. 
 
Artigo 16. TITORÍAS E REQUISITOS PARA EXERCELAS 
1. Para realizar as prácticas externas, o alumnado contará cun/unha titor/a da entidade 
colaboradora (titor/a profesional) e un/unha titor/a académico/a da universidade. 
 
2. A persoa designada pola entidade colaboradora deberá estar vinculada a esta, coa 
experiencia profesional e os coñecementos necesarios para realizar a titorización efectiva do 
alumnado, organizar as actividades de conformidade co proxecto formativo e coordinarse coa 
persoa responsable da titorización académica. O/a titor/a profesional non deberá coincidir coa 
persoa encargada da titorización académica da Universidade da Coruña. 
 
3. O/a titor/a académico da universidade será: 
a) Para as prácticas curriculares, un membro do persoal docente da Universidade da 
Coruña, con preferencia do propio centro universitario en que estea matriculado o/a 
alumno/a e en calquera caso, afín á ensinanza a que se vincula a práctica. A 
designación farase segundo o procedemento establecido en cada centro. 
b) Para as prácticas extracurriculares, un membro do persoal docente da Universidade da 
Coruña que imparta docencia na mesma rama de coñecemento da ensinanza cursada. 
c) No caso de que non se encontre entre o persoal docente do centro ninguén adecuado 
para a titorización, esta recaerá no membro do equipo directivo encargado da 
coordinación das prácticas. 
 
4. A Universidade da Coruña, a través da unidade competente, facilitará información e 
formación ás persoas responsables da titorización do alumnado con discapacidade para o 
adecuado desenvolvemento da súa función. 
 
5. Os titores académicos e profesionais poderán obter da Universidade da Coruña o 
recoñecemento da súa colaboración de conformidade coa normativa interna de aplicación. 
Igualmente deberán cumprir as obrigas previstas nos artigos 11 e 12 do RD 592/2014,  do 11 
de xullo. 
 
Artigo 17. PROTECCIÓN DE DATOS 
A sinatura dun convenio de cooperación educativa de prácticas académicas externas e os 
seus anexos implica a aceptación do contido desta normativa e a autorización para o 
tratamento dos datos persoais do alumnado coa finalidade exclusiva da xestión das prácticas e o 
seguimento da inserción laboral. A Universidade e as entidades que traten os datos persoais 
con esta finalidade gardarán o deber de confidencialidade  establecido no artigo 5 da Lei 
orgánica 3/2018, do 5 de decembro, de protección de datos persoais e garantía dos dereitos 
dixitais e, así mesmo, garantirán o exercicio dos dereitos recoñecidos por esta lei ás persoas 
interesadas. O tratamento para calquera outro fin requirirá o consentimento expreso das 
persoas afectadas, nos termos da citada normativa de protección de datos persoais. 
 
Artigo 18. ASPECTOS ECONÓMICOS 
1. O convenio de cooperación de prácticas académicas externas poderá prever a achega por 
parte da empresa ou institución dunha cantidade para o/a estudante en concepto de bolsa ou 
axuda ao estudo e que será satisfeita na forma que se determine. 
 
Ademais poderá haber outra achega á Univ ersidade da Coruña que estableza o convenio 
para financiar a xestión e administración do proxecto de prácticas. 
 
2. A bolsa ou axuda ao estudo constará nun anexo do proxecto formativo do/a estudante como 
documento anexado ao convenio. En ningún caso terá a consideración de remuneración ou 
nómina pola actividade desenvolvida ao non existir relación contractual de ningunha clase ou 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 6 de un total de 14 página(s).


 
 
7 
 
natureza. 
 
3. Nos casos en que se determine legalmente, a empresa ou entidade financiadora, ou a 
Universidade, segundo proceda, cumprirá coas obrigas correspondentes en materia de 
afiliación e cotización á Seguridade Social. 
 
TÍTULO II 
DEREITOS E OBRIGAS 
 
CAPÍTULO I 
DEREITOS E OBRIGAS DA ENTIDADE COLABORADORA 
 
Artigo 19. DEREITOS DA ENTIDADE COLABORADORA 
A entidade colaboradora ten dereito: 
1) Ao recoñecemento efectivo da súa función, que se expresará mediante un documento 
acreditativo emitido pola UDC para o efecto. 
2) A que se respecte antes, durante e tras a práctica a confidencialidade dos datos 
tratados no transcurso desta, quedando claro que estes non poderán ser utilizados en 
ningún momento sen autorización expresa por parte da entidade colaboradora e que 
non serán transmitidos a terceiros. 
3) A que a práctica non interfira no normal desenvolvemento das tarefas propias da 
entidade. 
4) A interromper a realización das prácticas se o/a alumno/a incumpre os seus deberes, 
logo da comunicación ao centro. 
 
Artigo 20. OBRIGAS DA ENTIDADE COLABORADORA 
A entidade colaboradora ten a obriga de: 
1) Formalizar un convenio de cooperación educativa coa universidade, segundo o 
procedemento establecido para o efecto. 
2) Non cubrir co alumnado en prácticas ningún posto de traballo. 
3) Designar un/unha titor/a de prácticas que será unha persoa vinculada coa entidade 
colaboradora que se coordinará co/a titor/a académico/a, que asignará as funcións que 
debe realizar o alumnado, asistirao no que fose preciso e avaliará o aproveitamento 
do alumnado. 
4) Garantir que o/a titor/a de prácticas cumpra cos deberes relacionados co artigo 11.2 do 
RD 592/2014, do 11 de xullo, polo que se regulan as prácticas académicas externas 
do estudantado universitario. 
 
CAPÍTULO II 
OBRIGAS DA UNIVERSIDADE DA CORUÑA 
Os centros da Universidade da Coruña designarán de entre os membros do equipo directivo 
unha persoa encargada da coordinación das prácticas externas. 
 
Artigo 21. OBRIGAS DA UNIVERSIDADE DA CORUÑA CO ALUMNADO EN PRÁCTICAS 
Respecto do alumnado en prácticas, a Universidade da Coruña está obrigada a: 
1) Comunicarlle á persoa seleccionada a concesión da práctica e xestionar a sinatura do 
documento de aceptación. 
2) Garantir que o alumnado seleccionado para a realización das prácticas estea cuberto por 
un seguro de accidente e cando sexa necesario por un seguro de responsabilidade 
civil. 
 
3) Informar o alumnado seleccionado sobre o réxime de prácticas externas e advertilo dos 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 7 de un total de 14 página(s).


 
 
8 
 
deberes impostos polos artigos 9.2 e 14 do RD 592/2014, do 11 de xullo. 
4) Expedir a acreditación da realización das prácticas. 
 
Artigo 22. OBRIGAS DA UNIVERSIDADE DA CORUÑA COAS ENTIDADES 
COLABORADORAS 
En relación coa entidade colaboradora, a Universidade da Coruña esta obrigada a: 
 
1) No caso das prácticas curriculares, facilitarlle á entidade colaboradora o proxecto 
formativo correspondente. No caso das prácticas extracurriculares, facilitarlle á entidade 
colaboradora a elaboración do proxecto formativo correspondente. 
2) Seleccionar o alumnado que desenvolverá prácticas externas curriculares e verificar o 
proceso de selección do alumnado polas entidades colaboradoras nas prácticas 
extracurriculares. 
3) Designar a persoa responsable da titorización académica que actuará de xeito 
coordinado cos profesionais da entidade colaboradora. 
4) Garantir que o/a titor/a académico/a cumpre cos deberes relacionados no artigo 12.2 do 
RD 592/2014, do 11 de xullo. 
 
CAPÍTULO III 
DEREITOS E OBRIGAS DO ALUMNADO EN PRÁCTICAS 
 
Artigo 23. DEREITOS DO ALUMNADO EN PRÁCTICAS 
Durante a realización das prácticas o alumnado terá os seguintes dereitos: 
a) Á titorización durante o período de duración da práctica correspondente por parte 
dun/dunha titor/a académico/a da universidade e outro/a profesional na entidade 
colaboradora. 
b) Á avaliación segundo os criterios establecidos na Universidade da Coruña. 
c) Á obtención dun informe por parte da entidade colaboradora con mención expresa da 
actividade desenvolvida, a súa duración e o seu rendemento. 
d) A percibir, no caso de que así se estipule, a achega económica da entidade 
colaboradora en concepto de bolsa ou axuda ao estudo. 
e) A cumprir coa súa actividade académica, formativa e de representación e 
participación, tras a comunicación, coa antelación suficiente, á entidade colaboradora. 
 
Artigo 24. OBRIGAS DO ALUMNADO EN PRÁCTICAS 
Durante a realización das prácticas académicas externas, o alumnado deberá atender ás 
obrigas seguintes: 
a) Cumprir coa normativa de prácticas externas da Universidade da Coruña. 
b) Coñecer e cumprir co proxecto formativo das prácticas seguindo as indicacións do/a  
titor/a asignado/a pola entidade colaboradora baixo a supervisión do/a titor/a 
académico/a da universidade. 
c) Manter o contacto co/a titor/a académico/a da universidade e comunicarlle calquera 
incidencia que puidese xurdir. 
d) Incorporarse á entidade colaboradora na data acordada, cumprir o horario previsto no 
proxecto educativo e respectar as normas e o funcionamento, a seguridade e a 
prevención de riscos laborais desta. 
e) Elaborar a memoria e realizar os informes e a enquisa final das prácticas, segundo o 
modelo que se estipule e nos prazos que se establezan. 
f) Gardar a confidencialidade en relación coa información interna da entidade 
colaboradora e gardar o segredo profesional sobre as súas actividades durante a 
estadía e finalizada esta. Non facer uso dos datos manexados antes, durante nin 
despois das prácticas, agás autorización expresa por parte da entidade colaboradora, e 
non transmitilos a terceiros. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 8 de un total de 14 página(s).


 
 
9 
 
 
 
CAPÍTULO IV 
DEREITOS E OBRIGAS DO TITOR DA ENTIDADE COLABORADORA 
 
Artigo 25. DEREITOS DO TITOR DA ENTIDADE COLABORADORA 
A persoa responsable da titorización designada pola entidade colaboradora terá os seguintes 
dereitos: 
a) Recoñecemento da súa actividade colaboradora por parte da Universidade da Coruña 
nos termos previstos nesta normativa. 
b) A ser informada da normativa que regula as prácticas externas así como do proxecto 
formativo e das condicións do seu desenvolvemento. 
c) Ter acceso á universidade para obter a información e o apoio necesarios ao 
cumprimento dos fins propios da súa función. 
 
Artigo 26. OBRIGAS DO TITOR DA ENTIDADE COLABORADORA 
A persoa responsable da titorización designada pola entidade colaboradora terá as obrigas 
seguintes: 
a) Acoller o alumnado, organizar e orientar a súa actividade de conformidade co proxecto 
formativo. 
b) Informar o alumno da organización e fu ncionamento da entidade e da normativa de 
interese relativa á seguridade e aos riscos laborais. 
c) Coordinar co/a titor/a académico/a da universidade o desenvolvemento das 
actividades contidas no proxecto formativo, incluídas aquelas modificacións do plan 
que puidesen ser necesarias. 
d) Emitir o informe e a enquisa final das prácticas para cada alumno, segundo o 
procedemento e o modelo establecido pola universidade. 
e) Proporcionar a formación complementaria que precise o alumno para realizar as 
prácticas, incluída a relativa ás normas internas de seguridade e prevención de riscos 
laborais e comúns. 
f) Facilitar e estimular a achega de propostas de innovación, mellora e emprendemento por 
parte do alumno. 
g) Gardar, antes, durante e despois das prácticas a confidencialidade en relación con 
calquera información que coñeza do alumno como consecuencia da súa actividade 
como titor. Non transmitir os ditos datos a terceiros. 
 
CAPÍTULO V 
DEREITOS E OBRIGAS DO TITOR ACADÉMICO DA UNIVERSIDADE DA CORUÑA 
 
Artigo 27. DEREITOS DO TITOR ACADÉMICO DA UNIVERSIDADE DA CORUÑA 
A persoa responsable da titorización académica terá os dereitos seguintes: 
a) No caso de ser membro do persoal docente, ao recoñecemento da súa actividade 
académica nos termos que en cada momento estableza a Universidade da Coruña. 
b) A ser informada acerca da normativa que regula as prácticas externas así como do 
proxecto formativo e das condicións baixo as que haberá de desenvolverse. 
c) Ter acceso á entidade colaboradora para o cumprimento dos fins propios da súa 
función. 
 
 
 
 
 
 
Artigo 28. OBRIGAS DO TITOR ACADÉMICO DA UDC 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 9 de un total de 14 página(s).


 
 
10 
 
A persoa responsable da titorización académica terá as obrigas seguintes: 
a) Velar polo normal desenvolvemento do proxecto formativo, garantindo a 
compatibilidade de horario de realización das prácticas coas obrigas académicas, 
formativas e de representación e participación do alumnado. 
b) Realizar un seguimento efectivo das prácticas en coordinación co/a titor/a da entidade 
colaboradora. 
c) Autorizar, logo da comunicación ao centro e co seu visto e prace, no caso das 
prácticas curriculares, as modificacións que se poidan propoñer no proxecto formativo. 
d) Realizar a avaliación das prácticas do/a alumno/a titorizado/a segundo o proceso que 
se estableza na normativa de cada centro. 
e) Gardar, antes, durante e despois da prácticas a confidencialidade en relación con 
calquera información que coñeza como consecuencia da súa actividade como titor. 
f) Informar o órgano responsable das prácticas externas das posibles incidencias que 
xurdan. 
g) Supervisar e, de ser o caso, solicitar a adecuada disposición de recursos de apoio 
para asegurar que o alumnado con discapacidade realice as prácticas en condicións de 
igualdade de oportunidades, non discriminación e accesibilidade universal. 
h) Propoñer a rescisión das prácticas, logo da presentación por escrito dunha 
xustificación razoada. 
i) Avaliar, se é o caso, e propoñer unha cualificación para o período de prácticas 
curriculares. 
TÍTULO III 
PROCEDEMENTOS DE XESTIÓN 
 
CAPÍTULO I 
PROCEDEMENTO DE XESTIÓN DE PRÁCTICAS CURRICULARES 
 
Artigo 29. PRÁCTICAS EXTERNAS CURRICULARES 
1. Correspóndelles aos centros e titulacións, baixo a ordenación legal vixente e o establecido 
neste regulamento, o deseño, a  promoción, a  xestión académica e a avaliación das prácticas 
externas curriculares do seu alumnado. 
 
2. A Xunta de Centro regulará as prácticas externas curriculares das titulacións que lle 
competan, para isto aprobará o regulamento ou regulamentos que precise. Nesa normativa 
definiranse polo menos os seguintes puntos: 
a) O procedemento de oferta e difusión das prácticas externas entre o alumnado ao que 
sexan destinadas, que se axustará ao recollido no punto 4 do artigo 17 do RD 
592/2014. 
b) O procedemento de adxudicación ao alumnado da entidade colaboradora en que se 
realizarán as prácticas. 
c) O procedemento de adxudicación do profesorado titor académico das prácticas. 
d) As responsabilidades na realización e aprobación do proxecto formativo de cada 
práctica a que se refire o artigo 6 do RD 592/2014. 
e) O proceso para realizar e entregar os informes e a memoria final a que se refiren os 
artigos 13 e 14 do RD 592/2014. 
f) O proceso para avaliar e cualificar as prácticas externas curriculares. 
 
3. De acordo co artigo 15 do RD 592/2014 e o 28 deste regulamento, a persoa responsable da 
titorización académica das prácticas avaliaraas de conformidade coa normativa a que se refire 
o punto anterior e cubrirá o correspondente informe de valoración.
 
4. As prácticas externas curriculares disporán da súa correspondente guía docente nas 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 10 de un total de 14 página(s).


 
 
11 
 
mesmas condicións que calquera outra materia, segundo a normativa da Universidade da 
Coruña. 
 
5. No caso das prácticas externas optativas os centros poderán establecer un límite anual 
axustado á oferta de prazas dispoñibles para a súa realización. 
 
 
CAPÍTULO II 
PROCEDEMENTO DE XESTIÓN DE PRÁCTICAS EXTRACURRICULARES 
 
Artigo 30. PRÁCTICAS EXTERNAS EXTRACURRICULARES 
1. A tramitación, xestión e difusión das prác ticas externas extracurriculares poderá ser 
delegada polo centro nunha entidade xestora mediante o correspondente convenio. 
 
2. Os centros ou a entidade xestora das prácticas extracurriculares serán os encargados de 
indicar as ofertas e condicións para adxudicar e realizar estas de xeito axustado ao recollido 
no artigo 17 do RD 592/2014 e neste regulamento. En calquera caso recollerá os datos 
seguintes: 
a) nome ou razón social da entidade colaboradora 
b) centros, localidade e enderezo onde teñan lugar 
c) data de inicio e fin das prácticas e duración en horas 
d) número de horas ao día de dedicación ou xornada e horario asignado 
e) proxecto formativo, actividades e competencias que se desenvolverán  
f) titulación ou titulacións a que van dirixidas as prácticas 
g) nome do/a titor/a académico/a 
h) nome do/a titor/a da entidade colaboradora 
i) requisitos esixidos pola entidade colaboradora, que deberán ser autorizados polo 
responsable do programa de prácticas do centro 
j) contía da bolsa ou axuda ao estudo, de ser o caso 
 
3. A organización das prácticas extracurriculares farase no sistema ECTS de cara ao seu 
reflexo nos expedientes académicos, no suplemento europeo ao título, e en calquera outro 
documento acreditativo, e para facilitar o seu posible recoñecemento ou transferencia. 
 
4. As prácticas externas extracurriculares poderanse ofertar durante todo o curso académico. 
 
CAPÍTULO III 
PROCEDEMENTO DE XESTIÓN DE PRÁCTICAS EXTERNAS NA UNIVERSIDADE DA 
CORUÑA 
 
Artigo 31. PRÁCTICAS EXTERNAS NA UNIVERSIDADE DA CORUÑA 
Para realizar as prácticas na propia Universidade da Coruña será necesaria unha 
convocatoria pública por parte da vicerreitoría con competencia na materia, por proposta dos 
distintos servizos/unidades da universidade, en que quedarán excluídas as unidades de 
docencia. 
1) Con suficiente antelación antes do curso académico, a vicerreitoría con competencia na 
materia solicitaralles ás distintas unidades da universidade a posible oferta de 
prácticas externas curriculares. 
2) As prácticas extracurriculares poderanse ofertar durante todo o curso nas condicións 
recollidas neste regulamento. 
3) No caso de prácticas en laboratorios de grupos de investigación ou en centros de 
innovación estes faranse cargo dos custos que impliquen. 
4) As propostas serán avaliadas e aprobadas pola Comisión de Prácticas despois dun 
informe elaborado pola Unidade de Emprego da UDC. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 11 de un total de 14 página(s).


 
 
12 
 
 
Artigo 32. LIMITACIÓNS 
O desenvolvemento de calquera destas prácticas non poderá ter por obxecto: 
a) A realización de actividades propias do persoal da Universidade da Coruña. 
b) A realización simultánea ou sucesiva dentro dun mesmo curso académico de prácticas 
pertencentes a diferentes programas. 
 
 
TÍTULO IV 
EFECTOS ACADÉMICOS E ADMINISTRATIVOS  
 
CAPÍTULO I 
DOCUMENTOS FINAIS 
 
Artigo 33. INFORME E ENQUISA FINAL 
Ao concluír as prácticas e no prazo máximo de 2 semanas desde esa data, a persoa 
responsable da titorización da entidade colaboradora remitirá ao/á titor/a académico/a da 
universidade un informe final en que valore a actividade do/a alumno/a durante a práctica. O 
informe recollerá o número de horas realizadas e a valoración dos aspectos seguintes: 
a) capacidade técnica 
b) capacidade de aprendizaxe 
c) administración de traballos 
d) habilidades de comunicación oral e escrita. no caso do estudantado con discapacidade 
que teña dificultades nestes aspectos, deberase indicar o grao de autonomía para esta 
habilidade 
e) sentido da responsabilidade 
f) facilidade de adaptación 
g) creatividade e iniciativa 
h) implicación persoal 
i) motivación 
j) receptividade ás críticas 
k) puntualidade 
l) relación co contorno laboral 
m) capacidade de traballo en equipo 
n) no caso das prácticas curriculares, ademais, valoraranse as competencias previstas no 
proxecto formativo. 
 
Artigo 34. MEMORIA E ENQUISA FINAL DAS PRÁCTICAS DO ALUMNADO 
Ao concluír as prácticas, e no prazo establecido polo centro, o/a alumno/a remitirá ao/a titor/a 
académico/a da Universidade da Coruña unha memoria final de prácticas de conformidade co 
modelo establecido pola Universidade da Coruña en que figuren, como mínimo, os aspectos 
seguintes: 
a) Os datos persoais do/a alumno/a. 
b) A entidade colaboradora onde realizou as prácticas e onde está situada. 
c) A descrición concreta e detallada das tarefas desenvolvidas con indicación do ou dos 
departamentos/s da entidade onde se realizaron. 
d) A valoración das tarefas desenvolvidas cos coñecementos e as competencias 
adquiridos respecto dos estudos universitarios. 
e) A relación dos problemas presentados e procedementos seguidos para a súa 
resolución. 
f) A contribución que supoñen as prácticas en materia de aprendizaxe. 
g) A avaliación das prácticas e suxestións de mellora. 
h) Outros aspectos que o centro considere relevantes para a formación do/a alumno/a. 
 
No caso das prácticas internacionais, e de conformidade co convenio ou programa aplicable, o 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 12 de un total de 14 página(s).


 
 
13 
 
informe final debe ser achegado polo estudante. 
 
 
CAPÍTULO II 
AVALIACIÓN E ACREDITACIÓN 
 
Artigo 35. AVALIACIÓN DAS PRÁCTICAS, RECOÑECEMENTO ACADÉMICO E 
ACREDITACIÓN. 
1. As prácticas curriculares serán avaliadas polo/a titor/a académico/a da universidade, 
segundo o procedemento establecido polo centro, tomando como base o seguimento do/a 
alumno/a levado a cabo, o informe da persoa responsable da titorización na entidade 
colaboradora, os informes de seguimento emitidos e a memoria final elaborada polo/a 
alumno/a. Para estes efectos, o/a titor/a redactará o correspondente informe de valoración. 
 
A sinatura da acta de cualificación oficial corresponderalle ao/a profesor/a coordinador/a da 
materia de prácticas. En todo caso realizarase de conformidade coa normativa vixente sobre 
sinatura de actas e sistema de cualificacións oficiais. 
 
O réxime de convocatoria será o previsto con carácter xeral na normativa académica, aínda que 
a convocatoria extraordinaria estará condicionada ao calendario académico e ás 
particularidades das prácticas de cada plan de estudos. 
 
2. Cando conste de forma expresa na memoria verificada do título, as prácticas externas 
poderán ser obxecto de recoñecemento pola experiencia profesional e laboral acreditada, 
sempre que estas estean relacionadas coas competencias propias do título correspondente e 
se axusten en tempo e contido ao programa de prácticas externas da titulación. As solicitudes 
presentaranse dentro dos prazos xerais de recoñecemento de créditos establecidos pola 
universidade. 
 
CAPÍTULO III 
SISTEMA DE GARANTÍA DE CALIDADE 
 
Artigo 36. SISTEMA DE CALIDADE 
Os procedementos para garantir a calidade das prácticas externas que realiza o alumnado 
quedan recollidos no sistema de calidade dos títulos oficiais da Universidade da Coruña. 
 
 
CAPÍTULO IV 
COMISIÓN DE PRÁCTICAS EXTERNAS 
 
Artigo 37. COMISIÓN DE PRÁCTICAS EXTERNAS 
Existirá unha comisión de prácticas externas formada por: 
− O/a vicerreitor/a con competencias en materia de estudantes, ou persoa en quen 
delegue. 
− O/a vicerreitor/a con competencias en relacións internacionais, ou persoa en quen 
delegue. 
− A persoa responsable da coordinación da Unidade de Emprego. 
− Un técnico da unidade de Emprego. 
− Un representante por cada rama de coñecemento dos/as coordinadores/as de 
prácticas externas dos centros. 
− Dous representantes do alumnado designados polos seus representantes no Consello 
de Goberno. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 13 de un total de 14 página(s).


 
 
14 
 
 
Poderán crearse subcomisións para estudar e desenvolver aspectos concretos relacionados 
coas prácticas ou de interpretación normativa. 
 
Serán funcións da Comisión de Prácticas Externas: 
a) Velar polo cumprimento dos obxectivos dos programas de prácticas. 
b) Supervisar o cumprimento das condicións establecidas na presente normativa. 
c) Formular propostas e informar sobre as que se presenten en relación coa modificación 
de réxime das prácticas externas. 
d) Deseñar plans de mellora dos distintos programas. 
e) Ter coñecemento do desenvolvemento e cumprimento de obxectivos dos programas. 
f) Cantas outras sexan oportunas ou necesarias para o desenvolvemento dos 
programas. 
 
 
DISPOSICIÓN ADICIONAL 
Facúltase o/a vicerreitor/a responsable das prácticas externas no ámbito das súas 
competencias a ditar cantas instrucións resulten necesarias para a aplicación e o 
desenvolvemento da presente normativa. 
 
DISPOSICIÓN TRANSITORIA 
Os convenios asinados con anterioridade á entrada en vigor desta normativa, e as prácticas 
que na súa execución se estean a realizar, deberán axustarse a esta, para o cal a 
Universidade da Coruña establece un prazo máximo de tres anos. 
 
DISPOSICIÓN FINAL 
Este regulamento entrará en vigor ao día seguinte da súa publicación no Taboleiro Electrónico 
Oficial da Universidade da Coruña. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: IH8EEP8HD2FMKK2RKUI411G6
Este documento es copia auténtica de un documento custodiado por la Universidade da Coruña. Fecha de creación: 07/11/2022 13:25:40  Página 14 de un total de 14 página(s).
