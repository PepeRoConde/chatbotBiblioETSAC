gl
es
en
gl
es
en
UDC
A investigadora da UDC Marta Rey lidera un estudo pioneiro sobre a sustentabilidade das organizacións do Terceiro Sector de Acción Social en España
Press release
12/17/25 10:15 AM
Institutional
O informe, publicado pola confederación Plena Inclusión España, identifica os desafíos clave para seguir avanzando cara a un modelo organizacional máis sustentable de apoio ás persoas con discapacidade intelectual e ás súas familias.
Trátase do primeiro estudio empírico sobre a sustentabilidade das organizacións do Terceiro Sector de Acción Social en España.
A Coruña, 17 de decembro de 2025.- A confederación Plena inclusión España vén de presentar os resultados dun estudo de grande alcance que analiza o nivel de sustentabilidade de 181 entidades federadas, todas elas prestadoras de servizos e apoios a persoas con discapacidade intelectual e do desenvolvemento, así como ás súas familias. Trátase dunha investigación pioneira no ámbito do Terceiro Sector da Acción Social, elaborada por un equipo formado polos catedráticos Marta Rey, da Universidade da Coruña e Luis Ignacio Álvarez, da Universidade de Oviedo.
O “Estudio de caracterización de las organizaciones de Plena inclusión dirigido a la sostenibilidad” ofrece unha radiografía detallada do desempeño organizativo en catro dimensións clave: goberno, capacidades organizativas, sustentabilidade financeira e sustentabilidade social.
Marta Rey, investigadora principal do proxecto e catedrática da Área de Comercialización e Investigación de Mercados na UDC, destaca que estamos ante o primeiro estudio empírico sobre a sustentabilidade das organizacións do Terceiro Sector de Acción Social en España. “Colaborar con Plena inclusión España é unha enorme sorte para nós como investigadores. As organizacións de Plena están moi comprometidas coa sustentabilidade como medio para reforzar o apoio que prestan ás persoas con discapacidade intelectual e do desenvolvemento, as cales están no centro do seu modelo de intervención”.
Diagnóstico e recomendacións
A análise, realizada a partir de datos recollidos entre 2022 e 2023, conclúe que as entidades obteñen en xeral cualificacións entre o aprobado alto e o notable baixo nas súas autoavaliacións. Entre os puntos fortes destacan o cumprimento da misión, a calidade dos servizos e a comunicación cos grupos de interese. Pola contra, identifícanse retos relevantes como a escasa participación nos órganos de goberno, a falta de mecanismos de avaliación interna ou a limitada diversificación das fontes de financiamento.
O estudo, promovido en resposta a unha demanda das propias entidades a través do equipo de sustentabilidade de Plena inclusión, segmenta ás organizacións segundo o seu nivel de sustentabilidade. Obsérvase que aquelas con mellores resultados comparten características comúns, como maior tamaño, equilibrio de xénero nos órganos de goberno e unha inclusión máis destacada de persoas con discapacidade nos equipos. A pesar disto, tamén se identifican boas prácticas en entidades de menor tamaño.
Un dos principais valores engadidos do informe é a formulación de 18 recomendacións prácticas aplicables a nivel territorial, entre as que se atopan o reforzo da formación e o relevo xeracional nos órganos de goberno, a colaboración entre entidades, a mellora da coordinación territorial, adaptando a oferta ás necesidades locais ou a diversificación das fontes de ingresos.
Published by: Gabinete de Comunicación da UDC
Universidade da Coruña
Location
Telephones
Suggestions
Contact with citizens
Sitemap
Legal notice
Campus Industrial
Transparency
Corporate identity
Office for Gender Equality
Contractor profile
Students virtual secretary
News site
Internal channel of information
University Library
Instagram
YouTube
Linkedin
Calendarios
App Store
Google Play
RSS