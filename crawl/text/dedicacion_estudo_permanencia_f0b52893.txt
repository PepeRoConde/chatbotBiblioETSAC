 
 
Páx. 1 de 10  
NORMA QUE REGULA O RÉXIME DE DEDICACIÓN AO ESTUDO E 
A PERMANENCIA E A PROGRESIÓN DOS ESTUDANTES DE GRAO 
E MÁSTER UNIVERSITARIO NA UNIVERSIDADE DA CORUÑA 
Aprobada polo Consello Social do 04/05/2017 
A nova regulación das ensinanzas universit arias oficiais prevé a posibilidade de 
establecer unha maior diversidade na planif icación docente ao obxecto de ofrecer un 
servizo público que dea resposta aos di ferentes tipos de persoas que decidan 
desenvolver estudos universitarios. 
Por iso é necesario establecer, de acordo co  artigo 46.2, apartado k) da Lei Orgánica 
6/2001, de Universidades, modificada pola Lei Orgánica 4/2007, como os estudantes 
poden ter dereito a unha atención que fa cilite compaxinar os estudos coa súa 
actividade laboral. 
Por outra banda, o Estatuto do Estudante Universitario, aprobado por Real Decreto 
1791/2010, de 30 de decembro, determina no seu artigo 7.2, que as administracións 
públicas con competencias en materia unive rsitaria e as universidades establecerán, 
dentro das súas dispoñibili dades orzamentarias, as me didas que sexan necesarias 
para que os estudantes a temp o parcial poidan exercer os dereitos aos que se refire 
o apartado 1 do citado precepto. Engadindo a continuación que, para estes efectos, 
os estudantes que o desexen solicitarán  o recoñecemento de estudante a tempo 
parcial á súa universidade, que procederá a identificar esta condición. 
Así mesmo, o Real Decreto 1393/2007, do 29 de outubro, modificado polo Real 
Decreto 861/2010, do 2 de xullo, polo que se  establece a ordenación das ensinanzas 
universitarias oficiais, no apartado 1.4 do Anexo I, relativo á memoria para a 
solicitude de verificación dos títulos oficiais, determina que deberá incluírse na citada 
memoria o número mínimo de créditos eu ropeos de matrícula por estudante e 
período lectivo e, no seu caso, as norm as de permanencia. Engadindo que os 
requisitos expostos neste apartado poden permitir aos estudantes cursar estudos a 
tempo parcial e deben atender a cuestións derivadas da existencia de necesidades 
educativas especiais. 
É, por tanto, evidente á luz destas norm as que a Universidade da Coruña debe 
regular as condicións e contemplar os  efectos que puidesen derivarse do 
recoñecemento do réxime de  dedicación a tempo parcial dos seus estudantes de 
Grao e de Máster Universitario, así como que a Universidade da Coruña debe dotarse 
de normas de permanencia, coas que po der exercer a responsabilidade social que 
debe impregnar a actividade dunha institución de educación superior e compatibilizar 
o estudo do seu alumnado co adecuado aproveitamento dos fondos públicos 
destinados á formación universitaria, pr omovendo o progreso académico dunha 
maneira ordenada e co maior rendemento ac adémico, implicando aos estudantes no 
avance e progreso dos seus estudos, axustando a matrícula aos créditos que 
realmente un estudante pode razoablemente superar conforme ás condicións de 
traballo que establecen os créditos ECTS . Desta forma farase realidade o binomio 
protección de dereitos-exercicio da respon sabilidade dos estudantes que figura no 
preámbulo do Estatuto do Estudante Universitario. 
A Lei Orgánica de Universidades de 2001, modificada pola Lei Orgánica 4/2007, 
establece que a autonomía das universidad es comprende a admisión, réxime de 
permanencia e verificación dos coñecementos adquiridos polos estudantes. O art. 
46.3 sinala que as universidades establecen  os procedementos de verificación dos 
coñecementos dos estudantes e que será o Consello Social o que aprobe as normas 
de permanencia. 

 
 
Páx. 2 de 10  
Polo exposto, a proposta do Consello de Goberno que tivo lugar o 28/06/2016, o 
Pleno do Consello Social da Universidade da Coruña, reunido en sesión ordinaria o 
04/05/2017, ao abeiro do disposto no art. 46.3 da Lei Orgánica 6/2001, de 21 de 
decembro, de Universidades, e do art. 75.4 h) da Lei 6/2013, do 13 de xuño, do 
sistema universitario de Galicia, acordou por unanimidade aprobar, previo informe do 
Consello Galego de Universidades, de data 30/11/2016, e do Consejo de 
Universidades, de data 17/01/2017, a Norm a que regula o réxime de dedicación ao 
estudo e a permanencia e a progresión dos estudantes de grao e Máster Universitario 
na Universidade da Coruña. 
CAPÍTULO I 
Disposicións Xerais. 
Artigo 1. Obxecto e ámbito de aplicación. 
1. As presente norma ten por obxecto regular o réxime de dedicación ao estudo e a 
permanencia e a progresión dos estudantes de Grao e de Máster Universitario da 
Universidade da Coruña, no marco do RD  1393/2007, do 29 de outubro, modificado 
polo RD 861/2010, de 2 de xullo, polo que se  establece a ordenación das ensinanzas 
universitarias oficiais. 
2. A norma será de aplicación aos estudantes que se matriculen en estudos oficiais 
de Grao ou de Máster Universitario, na Universidade da Coruña.  
3. Quedan excluídos do ámbito de aplicación desta norma: 
a) Os estudantes que se atopen matriculad os en titulacións conxuntas con outras 
universidades nacionais ou estranxeiras, conducentes á obtención dun único título 
oficial de Grado ou Máster Universitario, que se rexerán polo que para ese efecto 
establezan os respectivos convenios, ou  polo que determinen as memorias de 
verificación correspondentes. 
b) Os estudantes da UDC que se atopen matriculados nalgún dos programas de 
simultaneidade de estudos aprobados polo  Consello de Goberno, que se rexerán 
polas súas propias normas de matrícula, sen prexuízo do disposto na Disposición 
transitoria segunda desta norma. 
c) Os estudantes participantes en estu dos regulados por convenios de dobre 
titulación con universidades estranxeiras, que se rexerán polo que para ese efecto 
establezan os respectivos convenios. 
d) Os estudantes doutras modalidades de matrícula non destinadas á obtención 
dunha titulación oficial. 
e) Os estudantes que participen en prog ramas de mobilidade, durante o ano que 
cursen estudos noutras universidades. 
Artigo 2. Réximes de dedicación aos estudos de Grao. 
1. Os estudantes da Universidade da Coruña , matriculados nos estudos oficiais de 
Grao, terán dereito, nos termos, condicións  e aos efectos establecidos na presente 
norma e con independencia do curso no qu e se atopen, a elixir a condición de 
estudantes con dedicación a tempo comple to ou de estudantes con dedicación a 
tempo parcial. 
Consonte co exposto todas as titulacións deberán garantir a posibilidade de que os 
alumnos se poidan matricular a tempo parcial. 
2. O réxime de dedicación ao estudo a temp o completo será o réxime ordinario nos 
estudos de Grao na Universidade da Coruña. 

 
 
Páx. 3 de 10  
Enténdese por estudo a tempo completo  aquel réxime no que o estudante se 
matricula de: 
a) 60 créditos (todos os créditos correspondentes ao primeiro curso da titulación),no 
caso de ser estudante de primeiro/primeira vez. 
b) Dun número non inferior a 48 créditos e que nunca pode superar os 78 créditos, 
agás que lle reste un número inferior para rematar os seus estudos, no caso de ser 
estudante de continuación de estudos . Poderase alcanzar unha matrícula de ate 
90 créditos cando esta estea condicionada por obrigas académicas establecidas no 
plan de estudos: ordenación temporal  do plan de estudos, prelación ou 
prerrequisitos, compatibilidade horaria das materias etc. 
c) O alumno de continuación de estudos de Grao, con réxime de dedicación a tempo 
completo, deberá matricularse respec tando o número máximo de créditos 
autorizado, incluíndo todos os créditos de formación básica e obrigatoria, daqueles 
cursos académicos anteriores, que non teña superados. 
3. O réxime de dedicación ao estudo a tempo parcial  ten as seguintes 
consideracións: 
a) Son estudantes de primeiro curso/primeira vez , con dedicación ao estudo a 
tempo parcial aqueles aos que se lles autorice a efectuar a súa matrícula neste 
réxime, que nunca poderá ser inferior a 24 créditos, nin superior a 48, tras 
acreditaren que se atopan nalgún dos supo stos que se enumeran no artigo 8 desta 
norma e de acordo cos procedementos establecidos nos artigos 7 e 9. 
A Comisión Académica de cada Facultade ou Escola será o órgano encargado de 
resolver as solicitudes en base ás circun stancias acreditadas polos solicitantes, sen 
que en ningún caso o número de solicitud es autorizadas poida superar o 15% do 
número de prazas que se ofertan a primeiro curso en cada ano académico. Por 
conseguinte, establecerase un sistema de se lección que, en calquera caso, terá en 
conta a nota de acceso e/ou a nota de ad misión á Universidade. No suposto de que 
non se cubrise na súa totalidade a oferta de prazas realizada, non sería necesario 
establecer ese límite para o réxime de matrícula a tempo parcial; porén deberá 
respectarse en todo caso o número de prazas que se oferten a primeiro. 
b) Son estudantes de continuación de estudos , con dedicación a tempo parcial, 
aqueles que realicen unha matrícula que nun ca pode ser inferior a 24 créditos, agás 
que lle reste un número inferior para remata r os seus estudos, nin superior a 48 
créditos. A Comisión Académica de cada  Facultade ou Escola será o órgano 
encargado de resolver as solicitudes en base ás circunstancias acreditadas polos 
solicitantes, tras acreditaren que se atopan nalgún dos supostos que se enumeran no 
artigo 8 desta norma e de acordo co procedemento establecido no artigo 9. 
Artigo 3. Requisitos de permanencia e progresión nos estudos de Grao. 
1. Os estudantes de primeiro curso, por primeira vez , deberán superar nese 
curso académico polo menos 12 créditos, se a matrícula se efectuou no réxime de 
dedicación a tempo completo , e 6 créditos no réxime de dedicación a tempo 
parcial para poder ter a consideración de estu dante de continuación de estudos na 
mesma titulación no curso académico seguinte. 
De non cumprirse estes requisitos, o Decano /Director do Centro, previa petición do 
alumno, poderá admitir de novo a matrícula no seguinte curso académico, pero neste 
caso o alumno deberá superar un mínimo de 36 créditos obrigatorios do primeiro 
curso para matrícula a tempo completo, e 18 créditos obrigatorios no caso de tempo 
parcial. 

 
 
Páx. 4 de 10  
2. Os estudantes de continuación de estudos, matriculados a tempo completo, 
deberán superar un mínimo de 60 créditos cada tres cursos académicos. 
3. Os estudantes de continuación de estudos, ma triculados a tempo parcial , 
deberán superar un mínimo de 30 créditos cada tres cursos académicos. 
4. Aquel estudante que non cumprise os requisitos mencionados nos apartados 1, 2 e 
3 anteriores, non poderá proseguir os mesmos estudos na UDC. Non obstante poderá 
cambiar de universidade e/ou  de titulación conforme se  dispón no artigo 11 desta 
Norma. 
Artigo 4. Réximes de dedicación aos estudos de Máster Universitario. 
1. Os estudantes da Universidade da Coruña , matriculados nos estudos oficiais de 
Máster, terán dereito, nos termos, condició ns e para os efectos establecidos na 
presente norma e con independencia do curs o no que se atopen, a elixir a condición 
de estudantes con dedicación a tempo comp leto ou de estudantes con dedicación a 
tempo parcial. 
Consonte co exposto todas as titulacións deberán garantir a posibilidade de que os 
alumnos se poidan matricular a tempo parcial. 
2. O réxime de dedicación ao  estudo a tempo completo será o réxime ordinario nos 
estudos de Máster na Universidade da Coruña. 
Enténdese por estudo a tempo completo  aquel réxime no que o estudante se 
matricula de: 
a) 60 créditos (todos os créditos corresponde ntes ao primeiro curso da titulación), 
no caso de ser estudante de primeiro/primeira vez. 
b) Dun número non inferior a 48 créditos e que nunca pode superar os 78 créditos, 
agás que lle reste un número inferior para re matar os seus estudos, no caso de ser 
estudante de continuación de estudos . Poderase alcanzar unha matrícula dun 
número superior de créditos cando esta estea condicionada por obrigas académicas 
establecidas no plan de estudos: ordenación temporal do plan de estudos, prelación 
ou prerrequisitos, compatibilidade horaria das materias etc. 
3. O réxime de dedicación ao estudo a tempo parcial  ten as seguintes 
consideracións: 
a) Son estudantes de primeiro curso/primeira vez , con dedicación ao estudo a 
tempo parcial aqueles aos que se lles au torice a efectuar a súa matrícula neste 
réxime, que nunca poderá ser inferior a 24 créditos, nin superior a 48, tras 
acreditaren que se atopan nalgún dos supo stos que se enumeran no artigo 8 desta 
norma e de acordo cos procedementos establecidos nos artigos 7 e 9. 
A Comisión de selección do Máster de ca da Facultade ou Escola será o órgano 
encargado de resolver as solicitudes en base ás circunstanci as acreditadas polos 
solicitantes, sen que en ningún caso o número de solicitude s autorizadas poida 
superar o 30% do número de prazas que se ofertan a primeiro curso en cada ano 
académico. Por conseguinte, establecerase un sistema de selección que, en calquera 
caso, terá en conta a nota media do ex pediente académico correspondente aos 
estudos universitarios que dan acceso ao Máster. No suposto de que non se cubrise 
na súa totalidade a oferta de prazas rea lizada, non sería necesario establecer ese 
límite para o réxime de matrícula a tempo parcial; porén deberá respectarse en todo 
caso o número de prazas que se oferten a primeiro. 
b) Son estudantes de continuación de estudos , con dedicación a tempo parcial, 
aqueles que realicen unha matrícula que nun ca pode ser inferior a 24 créditos, agás 
que lle reste un número inferior para remata r os seus estudos, nin superior a 48 
créditos. A Comisión de sele cción do Máster de cada Facultade ou Escola será o 

 
 
Páx. 5 de 10  
órgano encargado de resolver as solicitudes  e n  b a s e  á s  c i r c u nstancias acreditadas 
polos solicitantes, tras acreditaren que se atopan nalgún dos supostos que se 
enumeran no artigo 8 desta norma e de acordo co procedemento establecido no 
artigo 9. 
Artigo 5. Requisitos de permanencia e progresión nos estudos de Máster 
Universitario. 
1. Os estudantes de primeiro curso, por primeira vez, matriculados en réxime 
de dedicación a tempo completo , deberán superar nese curso académico polo 
menos 18 créditos. Se o título no que estivesen matriculados dese aceso a unha 
profesión regulada, deberán superar un míni m o  d e  1 2  c r é d i t o s  n o  p r i m e i r o  a n o  
académico no que estivesen matriculados. 
2. Os estudantes de primeiro curso, por primeira vez, matriculados en réxime 
de dedicación a tempo parcial deberán superar nese curso académico polo menos 
12 créditos. Se o título no que estivesen matriculados dese aceso a unha profesión 
regulada, deberán superar un mínimo de 6 créditos no primeiro ano académico no 
que estivesen matriculados. 
3. Os estudantes de continuación de estudos, matriculados a tempo completo, 
deberán superar un mínimo de 60 créditos cada dous anos académicos. Se o título 
no que estivesen matriculados dese aceso a unha profesión regulada, deberán 
superar un mínimo de 60 créditos cada tres anos académicos. 
4. Os estudantes de continuación de estudos, matriculados a tempo parcial , 
deberán superar un mínimo de 30 créditos cada dous anos académicos. Se o título 
no que estivesen matriculados dese aceso a unha profesión regulada, deberán 
superar un mínimo de 30 créditos cada tres anos académicos. 
5. Aquel estudante que non cumprise os requisitos mencionados nos apartados 1, 2, 
3 e 4 anteriores, non poderá proseguir os  mesmos estudos na UDC. Non obstante 
poderá cambiar de universidade e/ou de titu lación conforme se dispón no artigo 11 
desta Norma. 
Artigo 6. Efectos da matrícula en réxime de estudos a tempo parcial. 
O recoñecemento da condición de estudante a tempo parcial nos estudos oficiais de 
Grao e de Máster Universitario da UDC, producirá, polo menos, os seguintes efectos: 
a) O dereito preferente a elixir quenda cando existan dous ou máis grupos con 
horarios diferentes nunha determinada materia ou disciplina. 
b) O dereito a gozar dun réxime de asistencia a clase de carácter flexible e a solicitar 
a dispensa académica especial que se establ ece no apartado 5 do artigo 7, en tanto 
que non afecte negativamente ao proceso de  avaliación do estudante. A ese efecto, 
as Comisións Académicas  dos diferentes centros da Universidade da Coruña 
concretarán o alcance da citada dispensa nas súas respectivas titulacións. 
c) O dereito a matricularse dun número de créditos inferior ao que corresponda aos 
alumnos con dedicación a temp o completo. Os centros determinarán en cada caso o 
número de créditos, que non poderá ser inferior a 24 nin superior a 48 créditos, para 
o caso dos estudos de Grao, e non inferior a 24, nin superior a 48 para os estudos de 
Máster Universitario en primeiro curso/prim eira vez e non inferior a 24, nin superior 
a 48, para continuación de estudos, salvo que, en ambos casos, lle resten un número 
inferior para finalizar os seus estudos.  
O estudante de Grao, en todo caso, deberá  matricularse sempre en primeiro lugar 
dos créditos correspondentes ás materias de formación básica e obrigatorias que 
teña sen superar de cursos anteriores. 

 
 
Páx. 6 de 10  
CAPÍTULO II 
Procedemento de matrícula de estudos en réxime parcial dos estudantes. 
Artigo 7. Solicitude. 
1. O estudante que queira real izar estudos a tempo parcial deberá solicitar esta 
modalidade no momento de matricularse, para o que deberá alegar e xustificar 
documentalmente os motivos que lle impi den a realización dos estudos a tempo 
completo. Deberá acreditar de forma fidedigna, mediante a achega dos xustificantes 
oportunos, que se atopa nalgún dos supostos  que se enumeran no artigo seguinte, 
que poden dar dereito a solicitar o reco ñecemento da condición de estudante a 
tempo parcial. 
2. As circunstancias alegadas para solicit ar o recoñecemento da condición de 
estudante a tempo parcial deberán concor rer necesariamente nos interesados ao 
comezo do curso académico no que vaia ma tricularse. O cambio das súas condicións 
ao longo do curso académico non altera rá a súa matrícula de estudos a tempo 
parcial, agás que de forma voluntaria se  poida acoller a algún dos casos previstos 
para modificación de matrícula nos prazos que correspondan. 
3. Os solicitantes da opción de réxime a tempo parcial deberán aprazar o pago da 
súa matrícula ata que se resolva a súa solicitude. Se o estudante non resulta 
seleccionado na opción de matrícula a tempo parcial sempre poderá optar pola 
matrícula a tempo completo. 
Se o solicitante non opta por matricular se a tempo completo, tras non resultar 
seleccionado na opción de matrícula a te mpo parcial, deberá renunciar á praza que 
lle foi asignada pola CIUG ou pola Comisión de selección do Máster, no seu caso. 
4. Os estudantes de primeiro/primeira vez, que soliciten a opción do réxime a tempo 
parcial, deberán matricularse de todo o primeiro curso completo. 
Tras serlle concedido o réxime de matrícula a tempo parcial modificarase a matrícula 
inicial, para o cal os estudantes deberán indicar no seu centro aquelas disciplinas nas 
que desexa permanecer matriculado e, xa  que logo, aqueloutras que deberán darse 
de baixa da súa solicitude inicial de ma trícula e deberán pagar os prezos polos 
créditos efectivamente matriculados, para o que disporán do prazo que lle outorgue 
a Normativa de Xestión Académica correspondente a cada curso académico. 
5. Os estudantes a tempo parcial poderán solicitar aos Decanos e Directores dos 
centros responsables da súa titulación, ou aos Coordina dores dos Másters, no seu 
caso, a dispensa académica que lles exima da asistencia a clase daquelas materias, 
ou partes de materias, nas que se admita a citada dispensa na  súa guía docente; 
porén en todo caso serán avaliados polo si stema de avaliación continua. A solicitude 
de dispensa poderá realizarse no momento de remitir a documentación xustificativa 
mencionada no apartado 1 deste artigo. 
Artigo 8. Supostos. 
Considéranse como supostos que poden dar dereito a solicitar o recoñecemento da 
condición de estudante con dedicación ao estudo a tempo parcial os seguintes: 
1. O desenvolvemento de activi dades laborais ou profesio nais, por conta propia ou 
allea durante o curso académico, que abrang an un mínimo de 90 días naturais. Esta 
circunstancia deberá ser acreditada median te a achega do correspondente contrato 
de traballo ou nomeamento administrati vo, ou da documentación que acredite a 
condición de empresario ou de traballado r autónomo, sendo necesario entregar en 
todos os casos a documentación xustificativ a de estar dado de alta na Seguridade 
Social ou en réxime equiparable. 

 
 
Páx. 7 de 10  
2. Estar afectado por unha discapacidade física, psíquica ou sensorial, nun grao igual 
ou superior ao 33 por cento. Deberá acredi tarse mediante certificación emitida polo 
organismo competente para o recoñecemento desta discapacidade. 
3. Padecer unha enfermidade, ou estar cun tratamento médico, que lle impida 
realizar estudos a tempo completo. Deberá acreditarse de forma fidedigna mediante 
o correspondente certificado médico. 
4. Estar embarazada, ter concedida unha baixa por maternidade ou unha licenza ou 
permiso por maternidade ou por paternidade, preadopción, adopción ou acollemento 
dun fillo. Deberá acreditars e de forma fidedigna mediante  un certificado médico ou 
mediante os xustificantes correspondentes. 
5. Ter fillo/s menor/es de tres anos ao seu cargo, debendo acreditalo mediante a 
achega da documentación xustificativa desta situación. 
6. Ter a consideración de coidador principal de persoas dependentes. Esta situación 
acreditarase mediante a presentación da documentación oficial que a xustifique e/ou 
a certificación expedida polo organismo competente acreditativa da súa circunstancia 
como coidador nunha situación de dependencia. 
7. Ter a consideración de vítima de acto s de terrorismo. Esta consideración 
xustificarase da forma que se indique na Normativa de Xestión Académica que a UDC 
aprobe para cada curso. 
8. Ter a consideración de vítima de viol encia de xénero. Esta consideración 
xustificarase da forma que se indique na Normativa de Xestión Académica que a UDC 
aprobe para cada curso. 
9. Ser maior de 45 anos. 
10. Acreditar ser membro electo e representante dos cidadáns nalgunha institución 
ou administración pública. 
11. Acreditar ter dificultades económicas para continuar os seus estudos. 
12. Acreditar estar matriculado a tempo completo e de xeito simultáneo noutros 
estudos universitarios ou superiores (con servatorios superiores, etc) externos á 
Universidade da Coruña. 
13. Ter a consideración de deportista de al to nivel ou de deportista de alto 
rendemento; debendo acreditalo mediante a achega da documentación que acredite 
esta condición. 
14. Desempeñar labores de representaci ón estudantil ou de cooperación e 
voluntariado. Esta circunstancia acreditarase a través da certificación da 
correspondente oficina da Universidade ou, no seu caso, daquela organización na que 
desenvolva o seu labor. 
15. Estar incluído no ámbito de aplicación dun conven io subscrito con outras 
universidades que contemplen esta situac ión, para garantir a mobilidade dos 
estudantes. 
16. Aqueloutras situacións, que motiven a solicitude de matrícula a tempo parcial, 
baseadas en cuestións da organización ac adémica propia de cada título e/ou da 
situación académica persoal do estudante,  de forma que queden suficientemente 
acreditadas a criterio das comisións acad émicas e das comisións de selección dos 
Másteres Universitarios das Facultades e Escolas. 

 
 
Páx. 8 de 10  
Artigo 9. Concesión da condición de es tudante a tempo parcial e renovación 
da concesión para os estudantes de continuación de estudos. 
1. Os solicitantes da condición de estuda nte con dedicación ao estudo a tempo 
parcial disporán dun prazo de dez días háb iles, que contarán a partir daquel no que 
realizaron a súa matrícula, para remitir ou entregar nos centros a documentación 
xustificativa dirixida ao seu Decano ou Director, ou ao Coordinador do Máster, no seu 
caso. A Comisión Académica do centro en que se matricule o alumno, ou a Comisión 
de Selección no caso dos estu dos de Máster Universitario,  deberán resolver as 
solicitudes no prazo de quince días hábiles,  que contarán a partir do seguinte ao da 
recepción da documentación entregada polos interesados. As solicitudes resolveranse 
por desconcentración das competencias do Re itor. Contra esta resolución poderase 
presentar recurso de alzada ante o Reitor. 
2. A concesión da condición de estudante co n dedicación ao estudo a tempo parcial 
terá unha vixencia temporal dun curso ac adémico. Polo exposto os alumnos de 
continuación de estudos debe rán solicitar a súa renovación, no seu caso, para cada 
curso, nos termos, condicións e procedem entos establecidos nesta norma e sempre 
que concorran e se acrediten as circunstancias necesarias. 
Artigo 10. Desistencia e anulación de matrícula 
1. A estimación da solicitude de desistencia total da matrícula realizada, que terá a 
efectos de permanencia a mesma consid eración que se o estudante non se 
matriculou, deberá realizarse de conformi dade coas normas establecidas na UDC e 
poderá levar consigo a devolución das cantidades aboadas en concepto de prezos 
públicos, só se a solicitude se realiza nos prazos previstos na Normativa de Xestión 
Académica correspondente a cada curs o académico, dentro do primeiro 
cuadrimestre. 
2. A solicitude de desistencia parcial de matrícula, correspondente a materias do 
segundo cuadrimestre, motivada en caus as sobrevidas e acreditadas de forma 
fidedigna, deberá presentarse polo es tudante no prazo que se estableza na 
Normativa de Xestión Académica da Universidade para cada curso académico e a súa 
estimación poderá levar consigo a devoluci ón do importe pagado en concepto de 
matrícula daquelas materias ou disci plinas do segundo cuadrimestre que 
correspondan, ou, no seu caso, a exención do pagamento fraccionado dos prazos que 
corresponderen. 
No expediente académico do estudante ao  que lle fose estimada a solicitude de 
desistencia parcial de matrícula motivada en causas sobrevidas, constarán todas as 
materias do primeiro cuadrimestre coas cua lificacións que obtiver e, se é o caso, só 
aqueloutras materias do segundo cuadrimestre coas cualificacións que obtiver nelas. 
3. O órgano ante quen debe presentar o estudante a solicitude de desistencia da súa 
matrícula no caso previsto no apartado 1 é o Decano ou Director do Centro, que 
resolverá en primeira instancia, actuando por desconcentración das competencias do 
Reitor, anulando totalmente a matrícula. 
O órgano ante quen debe presentar o estu dante a solicitude de desistencia da súa 
matrícula nos casos previstos no apartado 2 é o Reitor. 
CAPÍTULO III 
Incumprimento da Norma e información do proceso. 
Artigo 11. Cambio de universidade e/ou estudos universitarios oficiais 
1. Os estudantes que accederon con estudos un iversitarios oficiais españois parciais 
que desexen ser admitidos na Universidade  da Coruña ou os estudantes desta 

 
 
Páx. 9 de 10  
 
universidade que desexen cambiar de titula ción, sen prexuízo do establecido no 
artigo 29 do Real Decreto 412/2014, de 6 de xuño  resultaralles de aplicación a 
presente normativa, tomando como punto de inicio a súa matrícula na titulación na 
que resultaren admitidos. 
2. As solicitudes de praza de estudantes con estudos universitarios estranxeiros 
parciais ou totais que non obtivesen a homologación do seu título en España 
resolveranse conforme ao disposto no ar tigo 30 do Real Decreto 412/2014, de 6 de 
xuño. 
Artigo 12. Incumprimento das normas de permanencia 
1. Aquel estudante matriculado na UDC, que non cumpra as condicións de 
permanencia que establece esta Normat iva deberá abandonar os estudos da 
titulación de Grao ou Máster Universitario no que estea inscrito. 
2. Os Decanos e os Directores, tras o informe das comisións académicas 
correspondentes dos centros ou das titulacións, resolverán, por desconcentración das 
funcións do Reitor, as situacións e as solicitudes dos estudantes previstas nesta 
Normativa.  
3. Contra a resolución dos Decanos e Dire ctores dos centros caberá recurso de 
alzada ante o Reitor da Universidade, sen prexuízo da posibilida de de interposición 
daqueloutros recursos que se poidan interpor de acordo á lexislación vixente. 
Artigo 13. Información e seguimento do proceso 
Con carácter anual, a Universidade da Co ruña elaborará un informe de seguimento 
da implantación destas normas e dos seus  resultados, que será presentado para o 
seu estudo e avaliación pola comisión do  Consello Social que fose competente. Á 
vista dos resultados deste informe, esta co misión elevará as oportunas propostas de 
adaptación e revisión da normativa, ante  o Pleno do Consello Social, para a súa 
aprobación de acordo coa lexislación vixente. 
Corresponderá á Comisión de Plans de Estudos, delegada do Consello de Goberno, 
dar a coñecer a todos os centros este inform e para facilitar as tarefas orientadora e 
informativa cara ao alumnado. Este in forme será publicado na páxina  web 
institucional. 
Disposición Adicional Primeira. Centros adscritos. 
As presentes normas serán tamén de ap licación aos estudantes que se atopen 
matriculados nos Centros Adscritos da Universidade da Coruña, que actuarán 
seguindo os procedementos establecidos a través dos seus propios órganos ou 
unidades. 
Disposición Adicional Segunda. Outras situacións. 
As estudantes que se atopen de baixa po r maternidade ou aqueles outros que gocen 
da correspondente licenza por maternidad e ou paternidade, terán dereito ao 
recoñecemento dun réxime de dispensa ac adémica especial, coa finalidade de que 
non resulten prexudicados na súa avaliación. 
Disposición Adicional Terceira. Difusión e publicidade. 
A Universidade da Coruña, así como os se us respectivos centros e servizos farán 
publicidade da posibilidade da matrícula a tempo parcial, ofrecerán información sobre 
os requisitos e trámites ao respecto e farán unha labor de asesoramento ós 
estudantes. 

 
 
Páx. 10 de 10  
Disposicións Transitorias.  
1ª. Adaptación das memorias verificadas dos títulos ao réxime de dedicación 
aos estudos de Grao e de Máster Universitario. 
Aqueles títulos que indiquen nas súas memorias verificadas, uns números máximos e 
mínimos de créditos superiores ou inferior es aos establecidos nesta norma, para os 
diferentes réximes de dedi cación ao estudo, deberán adaptar o contido das súas 
memorias a esta norma, para o cal solicitarán ou comunicarán o cambio 
correspondente no momento procedimental do  informe de seguimento do título, de 
acordo co disposto no “Procedemento para  a solicitude de modificacións nos títulos 
verificados de Grao e Máster Universitario”, aprobado pola Axencia para a Calidade 
do sistema Universitario de Galicia.  
Os estudantes matriculados nestes títu los poderán continuar ben co réxime de 
dedicación ao estudo establecido na memo ria verificada destes, no seu caso, e até 
que esta non se modifique, ou ben acolle rse de forma definiti va ao réxime de 
dedicación ao estudo previsto nesta norma. 
2ª. Aplicación dos requisitos de permanencia e de progresión aos 
estudantes de programas de simultaneidade de estudos de Grao. 
Aos estudantes dos programas de simultanei dade de estudos de Grao, resultaranlles 
de aplicación as súas propias normas de permanencia e de progresión, ata que estas 
sexan modificadas polo Consello de Goberno a proposta das Facultades e Escolas que 
xestionan estes programas, que deberán ad aptalas aos requisitos de permanencia e 
progresión que se recollen nesta norma. 
Disposicións derrogatorias. 
1ª. Quedan derrogados os apartados 1 e 2, do  artigo 18, das Normas de avaliación, 
revisión e reclamacións das cualificació ns dos estudos de Grao e de Máster 
Universitario, aprobadas polo Consello de Goberno do 19/12/2013, modificadas nos 
anos 2014 e 2105. 
2ª. Quedan derrogadas a Norma que regula o réxime de dedicación ao estudo dos 
estudantes de Grao na Universidade da Co ruña, aprobada polo Consello de Goberno 
do 29/05/2012 e a Normativa de permanenci a de estudantes de Grao e Máster 
Universitario na Universidade da Coruña, aprobada polo Consello Social do 
27/03/2014, así como cantas normas de ca rácter interno desta universidade se 
opoñan ao disposto na presente norma. 
Disposición Final. Entrada en vigor. 
A presente norma entrará en vigor ao día seguinte da súa publicación no Taboleiro 
Electrónico Oficial da UDC, segundo o prev isto na Disposición adicional segunda da 
Lei do Sistema Universitario de Galicia. 
 
 
 