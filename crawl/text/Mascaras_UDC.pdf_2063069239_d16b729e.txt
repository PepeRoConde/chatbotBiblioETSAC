  
 
MÁSCARAS UDC 
As máscaras adquiridas pola Universidade da Coruña en data de 30 de xullo de 2020, 
distribuídas no primeiro cuadrimestre entre a súa comunidade universitaria, posúen os 
certificados requiridos para o seu uso, de acordo coas seguintes normativas/especificacións 
que acredita o provedor, empresa de recoñecida solvencia:   
• Normativa Europea CWA 17553  
• UNE 0065:2020   
• UNE-EN 13274  
• Norma ISO 5077:2008  
• Norma EN-ISO 9237  
• UNE-EN ISO 12945-2  
• UNE-EN 14683:2019 + AC:2019  
• Directiva Europea 2004/21/CE (24-02-2004)  
• Directiva Europea CEE/93/42  
• ISO 811  
• UNE-EN ISO 6330:2012  
A máscara hixiénica reutilizable entregada pola UDC cumpre a norma UNE 0065:2020 para a 
fabricación de máscaras deste tipo.  
A adquisición de máscaras para a UDC en data de xullo do pasado ano realizouse seguindo 
os parámetros de xestión de compras habituais, con comparativa de especificacións técnicas 
e certificacións das distintas empresas e tendo en consideración a experiencia de compra 
destas mesmas máscaras por parte doutras institucións galegas.  
Tal e como indica AENOR respecto ás máscaras hixiénicas reutilizables:  
• As máscaras hixiénicas non son produtos sanitarios polo que o fabricante non 
necesita licencia previa de funcionamento outorgada pola AEMPS (Axencia Española 
de Medicamentos e Produtos Sanitarios).  
• As máscaras hixiénicas están destinadas a nenos/adultos/traballadores sen síntomas, 
que non sexan susceptibles de utilizar máscaras cirúrxicas nin máscaras filtrantes de 
protección contra partículas, segundo as medidas establecidas no documento técnico 
“Prevención e control da infección no manexo de pacientes con COVID-19” publicado 
polo Ministerio de Sanidade. 
• A especificación UNE para as máscaras hixiénicas reutilizables é a UNE 0065, tal e 
como aparece tamén na páxina do Ministerio de Industria, Comercio e Turismo. 
 
Lembra:  
• Non baixes a garda! Ningunha máscara pode garantir un 100% de protección. Por iso 
é moi importante protexerse con outras medidas complementarias como son a 
distancia e o lavado de mans, entre outras. Segue os protocolos de seguridade 
publicados en www.udc.gal/covid-19 nos que se indica que todas aquelas persoas con 
síntomas compatibles coa Covid-19, así como aquelas que estivesen en contacto con 
persoas positivas non deben acceder ás instalacións universitarias. 
Coidémonos! 