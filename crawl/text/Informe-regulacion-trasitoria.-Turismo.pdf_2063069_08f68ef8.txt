 
 
 
 
A Normativa reguladora da matrícula e a defensa do traballo fin de grao (TFG) e  do traballo fin 
de mestrado universitario (TFM) indica no seu artigo 4.5:  
 
5. O TFG ou TFM deberá ser defendido nun acto público de forma presencial ou virtual 
segundo a modalidade en que o/a estudante cursara o título: 
a) O estudantado matriculado en modalidade presencial deberá defender os seu traballo 
de forma presencial. 
b) O estudantado matriculado en modalidade híbrida ou virtual defenderá o seu traballo 
de forma presencial ou virtual, segundo se recolla no regulamento de TFG ou TFM do 
centro/título. 
 
Excepcionalmente e por causa debidamente xustificada, o/a estudante poderá solicitar a 
defensa do seu TFG ou TFM nunha modalidade diferente á recollida no regulamento de 
TFG ou  TFM do centro/título. Para tal fin, presentará unha solicitude motivada e 
debidamente acreditada ante o/a decano/a ou director/a do centro, quen a resolverá 
unha vez comprobado  que se dan as condicións legais, administrativas, técnicas, 
económicas ou doutra índole que xustifiquen a modalidade de defensa.  
 
Ademais, a disposición derradeira da dita normativa establece a súa entrada en vigor no curso 
2025/26, a excepción do segundo paragrafo do artigo 4.5, que se  decreta de aplicación 
inmediata. En consecuencia, é preciso que os centros aproben unha regulación transitoria que 
recolla o procedemento a seguir durante o curso 2024/25 para solicitar a defensa virtual dos 
traballos fin de estudos (TFE) que lle corresponder, e a remitan á Comisión de Plan de Estudos 
para a súa revisión e aprobación.  
 
De acordo co exposto anteriormente, o Vicerreitor de Titulacións e Internacionalización, por 
delegación da Comisión de Plan de Estudos, emite informe favorable sobre a regulación 
transitoria proposta pola Facultade de Turismo. Esta regulación establece o procedemento a 
seguir neste centro durante o curso 2024/25 para a tramitación das solicitudes excepcionais de 
defensa de TFE recollida no artigo 4.5 da Normativa reguladora da matrícula e a defensa do 
traballo fin de grao (TFG) e do traballo fin de mestrado universitario (TFM).   
 
Para que conste aos efectos oportunos, asino este documento na data da sinatura electrónica. 
 
O presidente da Comisión de Plan de Estudos 
Moisés Canle López 
 
Código Seguro De Verificación NOCKUHeTvreuFqSVwj8eUA== Estado Data e hora
Asinado Por Vicerreitor de Titulacións e Internacionalización  - Moisés Canle López Asinado 07/03/2025 23:37:49
Observacións Páxina 1/1
Url De Verificación https://sede.udc.gal/services/validation/NOCKUHeTvreuFqSVwj8eUA%3D%3D
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
