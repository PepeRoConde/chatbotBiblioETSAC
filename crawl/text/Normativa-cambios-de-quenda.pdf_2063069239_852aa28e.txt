NORMATIVA DE CAMBIO DE QUENDA DA FACULTADE DE DEREITO 
(APROBADA POLA COMISIÓN DE DOCENCIA O DÍA 22 DE FEBREIRO DE 2018 E POLA XUNTA DA 
FACULTADE DE DEREITO O DÍA 25 DE ABRIL DE 2018) 
Os vixentes estudos de grao e mestrado supoñen esixencias nas metodoloxías educativas 
que obrigan a unha rigorosa planificación do labor docente por  parte do Centro. Dentro 
dos requirimentos que cómpre observar está a distribución  dos alu mnos nos grupos 
respectando os tamaños que a normativa académica impón en cada caso. 
O artigo 7 do Real Decreto 1791/2010, do 30 de decembro, polo que se  aproba o 
Estatuto do estudante universitario, dispón que os estudantes teñen dereito a  unha 
atención e deseño das actividades académicas que faciliten a conciliación dos  estudos 
coa vida laboral e familiar, así como o exercicio dos seus dereitos polas  mulleres 
vítimas da violencia de xénero, na medida das dispoñibilidades organizativas e  
orzamentarias da universidade. O artigo 8 do mesmo Real Decreto, ademais, establece o 
dereito a elixir grupo de docencia, se é o caso, nos termos que dispoña a Universidade, 
de forma que se poida conciliar a formación con outras actividades profesionais,  
extraacadémicas ou familiares, e especificamente para o exercicio dos dereitos das  
mulleres vítimas da violencia de xénero. 
A presente normativa ten por obxecto  facilitar a conciliación da formación con outras 
actividades profesionais, extraacadémicas ou familiares e  regular os cambios de quenda 
para aqueles alumnos  que teñan un réxime de  dedicación ao estudo a tempo completo. 
Preténdese así dar resposta a aqueles supostos nos que o estudantado, por circunstancias 
alleas á propia organización académica,  non está en condici óns de cursar as ensinanzas 
nas quendas asignadas e solicita o cambio para compatibilizar  os seus estudos 
universitarios coas súas circunstancias laborais, persoais ou familiares. 
A aplicación da normativa de cambio de quenda estará en todo  caso condicionada ao 
interese xeral derivado do obxectivo de calidade e mellora da d ocencia de acordo cos 
requirimentos derivados da normativa académica vixente. 
CAPÍTULO I 
Disposicións xerais 
Artigo 1. Obxecto e ámbito de aplicación 
1. A presente normativa ten por obxecto regular os cambios de quenda dos alumnos que 
teñan un réxime de dedicación ao estudo a tempo completo. 
2. Será de aplicación aos alumnos matriculados nos diferentes títulos oficiais que se  
imparten na Facultade de Dereito da Universidade da Coruña. 
CAPÍTULO II 
Modalidades de cambio de quenda 
Artigo 2. Cambio de quenda por permuta 
Os alumnos dunha mesma titulación e curso e distinta quenda poderán solicitar o 
cambio de quenda sen causa xustificada mediante o sistema de permuta por acordo dos 
estudantes interesados nos termos previstos na presente normativa. 
Artigo 3. Cambio de quenda por causa xustificada 

1. En defecto de acordo  entre os estudantes, o cambio de quenda terá carácter 
excepcional e estará supeditado a que concorran as circunstancias contidas na presente 
regulación e ao feito de que a organización docente non sofra alteracións relevantes no 
tocante ao tamaño do conxunto dos grupos do centro. 
2. Entenderase alteración relevante toda aquela que sexa superior ao 10% do nú mero de 
alumnos por grupo. 
Artigo 4. Causas xustificadas 
1. Con carácter preferente son motivos para solicitar o cambio de quenda os seguintes: o 
desempeño de actividades  laborais, o estado  de saúde, a práctica de actividades 
deportivas de alto nivel e a condición de vítima  de violencia de xénero , nos termos 
recollidos na presente normativa. 
2. Asemade, poderanse tomar en consideración como causas para solicitar o cambio d e 
quenda as rel ativas ao transporte público, incompatibilidade horaria, actividades de 
ensino artístico -musical, motivos familiares  e práctica de actividades deportivas , nos 
termos recollidos na presente normativa. 
Artigo 5. Motivos laborais 
1. Terá a consideración de motivos laborais o  desempeño por parte do estudante dun 
traballo por conta allea nun mínimo de dez horas semanais coincidentes co horario da 
quenda correspondente. 
2. A efectos  de xustificación , d eberá achegar se a seguinte documentación co a 
solicitude: 
a) Contrato de traballo en vigor, con data anterior ao inicio de ano académico  
correspondente, e certificado acreditativo de vida laboral da Seguridade Social, onde  se 
acredite unha antigüidade mínima dun mes no traballo actual. 
b) Certificado da empresa onde figure o horario da xornada laboral que debe realizar o  
estudante. 
Artigo 6. Motivos de saúde 
1. Entenderase por motivos de saúde o padecemento polo estudante dunha enfermidade 
ou o recoñecemento da condición de persoa con discapacidade que lle impida cursar os 
seus estudos na quenda correspondente. 
No caso de tratamentos ou rehabilitacións requirirase que lle impidan asistir, cando 
menos, ao 50% das aulas correspondentes á quenda asignada. 
2. A efectos de xustificación, d eberá achegar se a seguinte documentación coa 
solicitude: 
a) Certificado oficial que acredite a enfermidade ou a discapacidade do  estudante e a 
necesidade de horarios especiais para a súa recuperación. 
b) No caso de procesos de rehab ilitación ou tratamento médico, certificado médico 
oficial do tratamento seguido e da súa duración e coincidencia co horario das aulas. 
Artigo 7. Práctica de actividades deportivas de alto nivel 
1. Entenderase por actividades deportivas de alto nivel unicamente as practicadas por 
quen teña a condición de deportista de alto nivel ou de elite. 

2. A efectos de xustificación, d eberá achegar se coa solicitude o correspondente 
certificado do Consello Superior de Deportes ou organismo equivalente ou a resolución 
do Boletín Oficial do Estado ou Diario Oficial correspondente. 
Artigo 8. Violencia de xénero 
1. Entenderase causa xustificada  para solicitar o  cambio de quenda, a condición de 
vítima de violencia de xénero. 
2. A efectos de xustificación, d eberá achegar se coa solicitude  a orde de protección a 
favor de vítima. Excepcionalmente será título de acreditación da devandita situación o 
informe do Ministerio Fiscal que indique a existencia de indicios de que a demandante é 
vítima de violencia de xénero ata que se dite a orde de protección. 
Artigo 9. Transporte público 
1. É causa de solicitude de cambio de quenda a utilización dun medio de transporte 
público que teña un horario de funcionamento que impida a normal asistencia ás aulas 
na quenda inicialmente asignada. 
2. A efectos de xustificación, d eberá achegar se a seguinte documentación coa 
solicitude: 
a) Documento oficial de empadroamento do solicitante. 
b) Horario das liñas de autobuses ou ferrocarrís que realicen o percorrido dende/até o 
enderezo do estudante. 
Artigo 10. Incompatibilidade horaria 
1. A c oincidencia horaria noutros cursos  poderá ser tida en conta como causa 
xustificada do cambio de quenda  en relación con estudantes que teñan materias 
solapadas en horarios de cursos consecutivos (1º e 2º, 2º e 3º, 3º e 4º) mais, en ningún 
caso, por coincidencia en cursos non consecutivos (1º e 3º, 2º e 4º, 1º e 4º). 
2. A efectos de xustificación, deberá achegarse o resgardo da matrícula. 
Artigo 11. Actividades de ensino artístico-musical 
1. É causa de solicitude  de cambio de quenda  a asistencia a unha actividade oficial de 
ensino artístico -musical nun mínimo de dez horas semanais  co horario d a quenda 
correspondente. 
2. A efectos de xustificación, deberá achegarse certificado oficial expedido polo Centro 
de Estudos Artísticos Oficiais onde se faga  constar de xeito expreso o horario de clases 
do estudante e a imposibilidade de asistir noutro horario. 
Artigo 12. Motivos familiares 
1. Terán a consideración de motivos familiares  as circunstancias que determinen a  
dedicación do  estudante ao coidado dun familiar dependente (cónxuxe, familiar ata 
segundo grao de consanguinidade ou familiar menor 12 anos de idade) nun mínimo de 
dez horas semanais coincidentes co horario da quenda correspondente. 
2. A efectos de xustificación, d eberá achegar se a seguinte documentación coa 
solicitude: 

a) Resolución do servizos sociais onde se recolla a situación de dependenci a familiar ou 
libro de familia no caso de menores de idade. 
b) Certificado de empadroamento e de convivencia familiar no enderezo da persoa 
dependente ou menor. 
c) Documento dos servizos sociais onde se exprese que o estudante é a única persoa que 
pode atender á persoa dependente (ou menor) no horario coincidente ou horario de 
traballo das persoas que convivan co suxeito dependente, do que se deduza claramente 
que o estudante é a única persoa que se pode ocupar do coidado. 
Artigo 13. Práctica de actividades deportivas 
1. Sen prexuízo do disposto no artigo 7, a realización dunha actividade deportiva que 
non sexa de alto rendemento tamén poderá ser tida en conta como causa xustificada do 
cambio de quenda. 
2. A efectos de  xustificación, d eberá achegarse a seguinte documentación coa 
solicitude: 
a) Licenza federativa da disciplina deportiva que practique. 
b) Certificado expedido polo club deportivo ou entidade debidamente inscrita na 
federación deportiva no que se indique de  xeito expreso o horario de adestramento  e/ou 
competición. 
CAPÍTULO III 
Procedemento 
Artigo 14. Solicitude 
1. A solicitude de cambio de quenda presentarase na Secretaría do Decanato polo 
interesado mediante instancia dirixida ao Sr ./Sra. Decano/a, no prazo que se indique a o 
efecto en cada curso académico , dentro das dúas primeiras semanas. Ademais, o 
Decanato do Centro fixará un prazo adicional para as solicitudes do s estudantes que se 
matriculen con posterioridade ao inicio das aulas. 
2. Nos casos de permuta deberá presentarse unha solicitude debidamente 
cumprimentada polos estudantes interesados coa copia da matrícula na que aparezan 
todas as materias. S e o estudante estivese matriculado en varios cursos e quixer  
permutar en todos eles deberá presentar unha solicitude distinta por cada curso. 
3. Fó ra dos supostos de permuta , a instancia deberá indicar  o c ambio de quenda 
solicitado e incluir a documentación xustificativa necesaria. 
Artigo 15. Resolución das peticións 
1. A resolución dos cam bios de quenda é competencia da Comisión de Docencia , que 
resolverá nun prazo máximo de 48 horas  desde a finalización do prazo de presentación 
de solicitudes. 
2. Serán rexeitadas as  solicitudes presentadas fó ra de prazo e as que non xustifiquen 
debidamente a causa alegada. 
3. Se  o número de solicitudes fose maior que o de prazas dispoñíbeis, as situacións 
previstas nos artigos 4 a 7 terán preferencia. No caso de que as solicitudes presentadas 
non puidesen ser atendidas por supor unha alteración relevante nos termos do artigo 3.2, 

os estudantes serán seleccionados en función d a nota media do seu expediente ou da 
nota de acceso para estudantes de primeiro curso. 
4. O cambio de quenda suporá o cambio global para todas as materias en que estea 
matriculada a persoa solicitante. 
5. A resolución de cambio de quenda será comunicada a través da súa publicación na 
páxina web institucional e no taboleiro da Administración do Centro. 
6. A resolución de cambio de quenda poderá recorrerse ante o Decano/a da Facultade no 
prazo de 5 días hábiles desde a súa publicación. Así mesmo, a resolución do/a Decano/a 
será recorrible en vía administrativa, a través da interposición  do recurso de alzada ante 
o Reitor da Universidade da Coruña. 
Disposición Derradeira. Entrada en vigor 
A presente normativa entrará en vigor , tras a súa aprobación pola Xunta de Facultade,  
ao día seguinte da súa publicación na web institucional da Facultade de Dereito. 