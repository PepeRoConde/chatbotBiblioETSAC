 
Regulamento do TFG dos títulos de grao en Comunicación Audiovisual e grao en Creación 
Dixital, Animación e Videoxogos, pola Universidade da Coruña  
(Aprobado pola Xunta da Facultade de Ciencias da Comunicación o 14/07/2022) 
 
Exposición de motivos 
 
O Real decreto 1393/20071 establece no artigo 12.3, situado no capítulo 3, que se dedica ás ensinanzas 
oficiais de grao, que «estas ensinanzas concluirán coa elaboración e defensa dun traballo de fin de 
grao». 
No artigo 12.7 engádese que «o traballo de fin de grao terá entre 6 e 30 créditos, deberá realizarse na 
fase final do plan de estudos e estar orientado á avaliación de competencias asociadas ao título», sen 
se recoller ningunha outra disposición sobre o proceso de elaboración e avaliación que, en 
consecuencia e no exercicio da súa autonomía, deberá ser regulado por cada universidade. 
Para estes efectos, as Directrices para a elaboración de propostas de títulos de grao na UDC 
especifican o seguinte sobre a fase final dos estudos na línea 9 do artigo 3.2, que trata a organización 
das ensinanzas de grao: «Traballo de fin de grao: os plans de estudos de grao deberán incluír entre 6 
e 30 créditos destinados a realizar un traballo de fin de grao na fase final do plan de estudos, unha 
vez superados, cando menos, un total de 180 créditos, incluídos todos os da primeira metade. En cada 
plan de estudos, coa supervisión académica do centro correspondente, establecerase a forma de 
realización, a titorización e os procedementos de avaliación do dito traballo, que deberá orientarse á 
avaliación das competencias asociadas ao título.» 
O Estatuto do estudante2 establece no artigo 27: «Os proxectos de fin de carreira, traballos de fin de 
grao e mestrado, así como as teses de doutoramento, rexeranse pola súa normativa específica». Así 
mesmo, nas epígrafes g) e h) do artigo 8 sinálanse os dereitos específicos dos estudantes de grao en 
relación co traballo de fin de grao; e no artigo 30 o dereito á revisión das cualificacións. 
Neste contexto, e coa finalidade de unificar os criterios e procedementos para garantir unha actuación 
homoxénea á hora de planificar e avaliar os traballos de fin de grao (en diante TFG) deste centro, 
resulta conveniente establecer as seguintes normas de carácter xeral. Isto, sen prexuízo das posibles 
particularidades de cada título do centro, que necesariamente deberán ser atendidas e 
convenientemente reguladas e publicadas como anexos a este regulamento. 
                                                 
En cumplimiento de: 
- Normativa reguladora da matrícula e a defensa do traballo fin de grao (TFG) e do traballo fin de mestrado universitario 
(TFM) Aprobada polo Consello de Goberno de 19 de decembro de 2013 Modificada polo Consello de Goberno de 30 de 
abril e 24 de xullo de 2014 Modificada polo Consello de Goberno do 29 de xaneiro de 2015 Modificada polo Consello de 
Goberno do 28 de xuño de 2016 
- Modelo de regulamento dos TFG nos títulos de grao da Universidade da Coruña (aprobado polo Consello de Goberno do 
22 de xullo de 2011) 
- Directrices para a elaboración dos regulamentos relativos ao traballo de fin de grao nos graos da UDC (aprobadas polo 
Consello de Goberno con data de 22 de xullo de 2011) 
- Corrección de errores en el Consejo de Gobierno del 28 de febrero de 2013 
1Real decreto 1393/2007, de 29 de outubro, polo que se establece a ordenación das ensinanzas universitarias oficiais (BOE n.o 260, 
de 30 de outubro de 2007). Modificado polo Real decreto 861/2010, de 2 de xullo (BOE n.o 161, de 3 de xullo de 2010). 
2Real Decreto 1791/2010, de 30 de decembro, polo que se aproba o Estatuto do estudante universitario (BOE n.o 318, de 31 de 
decembro de 2010). 

 
1. Obxecto e ámbito de aplicación 
 
1.1. Este regulamento contén as directrices relativas á definición, realización, defensa, cualificación 
e tramitación administrativa dos TFG do grao en Comunicación Audiovisual e o grao en Creación 
Dixital, Animación e Videoxogos, de acordo coas Directrices para a elaboración de regulamentos 
relativos ao traballo de fin de grao nos graos da UDC, aprobadas polo Consello de Goberno de 22 de 
xullo de 2011 e modificadas o día 28 de febreiro de 2013 polo Consello de Goberno. Será publicado 
na web do centro. 
 
1.2. O contido deste regulamento complétase co resto de regulamentacións e procedementos da UDC 
que se atoparen en vigor e que se referiren, entre outros aspectos, ao sistema de avaliación, ao 
recoñecemento e á transferencia de créditos, así como á mobilidade de estudantes. 
 
1.3 A xunta de centro designará os coordinadores de TFG nos distintos Graos. As súas funcións 
incluirán a asignación de directores e tribunais nos casos en que se requira, así como a validación das 
propostas de TFG que lle sexan remitidas. As súas decisións terán que ser validadas pola Comisión 
Docente e de Avaliación Académica do Centro. 
 
2. Natureza e características do TFG 
 
2.1. O TFG supón a realización, preferentemente en grupo, dun produto audiovisual de ficción, non 
ficción ou derivado dun traballo de análise. O TFG estará baixo a supervisión dun ou máis directores. 
 
Tal e como se indica na “Normativa reguladora da matrícula e a defensa do traballo fin de grao (TFG) 
e do traballo fin de mestrado universitario (TFM)” no artigo 2.1, o traballo en grupo ten que ser 
fundamentalmente un proxecto coordinado, no que exista unha clara delimitación de tarefas entre os 
membros do grupo, de xeito que sexa perfectamente avaliable a participación de cada estudante no 
resultado global. A cualificación e o título do traballo será sempre individual para cada estudante. 
Neste traballo deben integrarse e desenvolverse os contidos formativos recibidos, así como as 
capacidades, competencias e habilidades adquiridas durante o período de docencia do grao. A 
elaboración do TFG estará suxeito ao indicado no artigo 11.g) da Ley 3/2022, de 24 de febreiro, de 
Convivencia Universitaria. 
 
2.2. De acordo coa normativa referida no punto anterior, para a defensa e avaliación do TFG será 
necesario que o estudante superase o resto dos créditos necesarios para a obtención do título de grao.  
 
2.3. O TFG non ten a natureza dun traballo investigador. Con todo, a titularidade dos dereitos de 
propiedade intelectual, se for o caso, corresponderá a quen o realizar segundo queda recollido no 
apartado h) do artigo 8 do RD 1791/2010 do 30 de decembro, polo que se aproba o Estatuto do 
estudante universitario salvo que se establecer doutra maneira no documento de asignación do TFG 
que cada estudante debe asinar, nos termos e coas condicións previstas na lexislación vixente. No 

 
momento do depósito do TFG, os/as alumnos/as poderán autorizar a difusión, publicación ou 
reproducción do traballo referido neste artigo. 
 
2.4. O TFG incluirá unha memoria executiva cunha extensión e unha estrutura que estará indicada na 
Guía Docente da materia e á que poderán adxuntarse os anexos necesarios 
 
2.5. O tema de que for obxecto o TFG, tanto no seu nivel como na súa extensión e os seus obxectivos, 
deberá posibilitar que o/a estudante o realice no número de horas equivalentes aos créditos ETCS 
asignados a este traballo no plan de estudos, e coa duración que alí se establece. 
 
3. Dirección académica do TFG 
 
3.1. O TFG será dirixido por un membro do profesorado das áreas de coñecemento con docencia no 
plan de estudos do título de grao. 
 
Tal profesor/a será responsable de: 
a) expoñerlle ao estudantado as características do traballo, e orientalo no seu 
desenvolvemento; 
b) realizar un seguimento da elaboración do TFG e velar polo cumprimento dos obxectivos 
fixados; 
c) autorizar a presentación e defensa do TFG. 
 
3.2. O TFG poderá ser dirixido por máis dunha persoa. Nese caso, cando menos un deles deberá ser 
un membro do profesorado pertencente as áreas de coñecemento que imparten docencia no título de 
grao en que estiver matriculado o/a estudante. 
 
Por outra parte, se no marco dun convenio de prácticas o/a estudante ten que desenvolver parte do 
TFG ou a súa totalidade noutro organismo distinto á UDC, unha das persoas que dirixa o traballo 
poderá pertencer a esa entidade, co fin de que colabore na definición e o desenvolvemento do TFG. 
 
4. Oferta de temas dos TFG e asignación de direccións 
 
4.1. O tema ou temas do TFG poderán ser propostos a iniciativa dos alumnos ou de entidades propias 
ou alleas á Universidade. Os profesores con docencia no Grao, poderán tamén propor temas concretos 
ou liñas xenéricas remitindo ao coordinador/a de TFG unha lista cos temas ou liñas propostos, o 
número de estudantes que poden dirixir e os criterios de asignación. O coordinador/a difundirá a 
devandita lista entre os/as alumnos/as matriculados/as con anterioridade ao fin de prazo de 
presentación de propostas a que se refire o punto 4.2. 
 
4.2. A asignación de directores será levada a cabo seguindo un destes dous procedementos: 

 
a) Por acordo entre os estudantes e o profesor/a ou profesores/as que os han de dirixir. 
Neste caso, os estudantes presentarán unha proposta de proxecto ao coordinador/a do TFG 
que tras estudar a súa validez, proporá á Comisión Docente e de Avaliación Académica a súa 
aprobación.  
 
b) Por asignación por parte da Comisión Docente e de Avaliación Académica a proposta do 
coordinador/a de TFG. Neste caso os estudantes presentarán unha proposta de proxecto ao 
coordinador/a do TFG, que tras estudar a súa validez e a adecuación do tema ao perfil e liñas 
propostas do profesorado dispoñible para a súa tutorización, autorizará no seu caso o 
desenvolvemento do mesmo, asignándolle un ou varios directores. Para as propostas que 
sexan rexeitadas, o coordinador/a de TFG dará indicacións aos estudantes para a modificación 
ou reprantexamento das mesmas, que deberán ser presentadas de novo no prazo que se lles 
indique. 
 
4.3. Finalizado o procedemento anterior, o coordinador/a publicará unha listaxe definitiva. Calquera 
modificación posterior terá que efectuarse de común acordo entre o alumnado e o profesorado 
afectado, e en calquera caso sempre previa notificación do acordo alcanzado á Comisión Docente e 
de Avaliación Académica. 
 
4.4. Os TFG do grao en Comunicación Audiovisual e o grao en Creación Dixital, Animación e 
Videoxogos están asignados no plan de estudos ao segundo cuadrimestre. Se o alumnado realizase a 
matrícula no período ordinario, o prazo límite para lle remitir ao centro os temas será o indicado no 
campus virtual da UDC e na páxina web da facultade. 
 
Se o alumnado se matricula no período de ampliación da matrícula, no mes de febreiro, os 
procedementos establecidos nas epígrafes 4.1, 4.2 e 4.3 deberán estar finalizados antes das datas 
indicadas no campus virtual da UDC e na páxina web da facultade. 
 
Sempre e cando o centro o estimar oportuno en función da súa organización docente, aínda que o 
TFG estea asignado ao segundo cuadrimestre, se a superación deste traballo supón o remate dos 
estudos, o alumnado poderá defendelo no período establecido para a primeira oportunidade do 
primeiro cuadrimestre e, de ser o caso, na segunda oportunidade. Para isto o alumnado deberá facer 
a correspondente solicitude, avalada polo/a director/a. Neste caso os procedementos establecidos nos 
epígrafes 4.1, 4.2 e 4.3 deberán estar rematados nas datas que se indican para o caso de matrícula en 
período ordinario. No suposto de que o centro non considere esta posibilidade de defensa do TFG no 
primeiro cuadrimestre deberá facelo público. 
 
5. Tribunais de avaliación 
 
5.1. A avaliación dos TFG realizarase por tribunais nomeados e constituídos ao efecto. Os tribunais 
de avaliación configuraranse da forma que establecer a Comisión Académica, a proposta do/a 

 
coordinador/a de TFG, segundo o número de alumnos matriculados e a temática dos diferentes TFG 
que se presentaren. 
 
5.2. Cada tribunal estará formado por tres persoas e os correspondentes suplentes. Todas elas deberán 
ser membros do profesorado do centro que imparte o título de grao. O/a director/a do TFG non poderá 
formar parte do tribunal. 
 
5.3. Cada tribunal contará cunha persoa que o presida e outra que exerza como secretario/a. Salvo 
que a xunta de centro teña establecidos outros supostos, utilizaranse como criterios a categoría 
docente e a antigüidade para nomear o/a presidente/a e o/a secretaria/o, que exercerán como tales en 
todas as actuacións do tribunal. 
 
5.4. Unha vez constituídos os tribunais de avaliación, o coordinador/a de TFG establecerá a orde de 
exposición dos estudantes no caso de seren varios, así como o día, a hora e o lugar de realización das 
defensas dos TFG. Realizarase a adecuada comunicación destes datos a todo o estudantado e 
profesorado afectado. 
 
6. Presentación e defensa dos TFG 
 
6.1. Na oportunidade pertinente o/a estudante presentará unha solicitude de defensa e avaliación do 
TFG, segundo o modelo de impreso que o centro establecer e no prazo que se fará público para estes 
efectos. Coa solicitude entregaranse na administración do centro ou na plataforma online que o centro 
indique, a versión completa do traballo realizado, a autorización do/a director/a para que o TFG poida 
ser defendido e cantos documentos estimar necesarios a comisión ou órgano encargado. 
Rematado o prazo de solicitudes, a Administración do Centro ou o/a responsable de TFG entregará a 
documentación que proceda ao secretario/a do tribunal de avaliación quen deberá facer chegar unha 
copia do traballo, a cada un dos membros deste. 
 
6.2. A presentación, defensa e avaliación dos TFG desenvolveráse de xeito público e presencial. No 
caso de que o/a estudante solicite de forma motivada e acreditada defender o TFG de forma non-
presencial, cumprirá que o faga ante a Comisión de Plans de Estudo, delegada do Consello de 
Goberno, para que a autorice ou non. Isto sempre de se daren as condicións legais, técnicas, 
administrativas e económicas que o permitiren. 
 
6.3. A realización, presentación e defensa dos TFG poderán efectuarse en calquera dos idiomas 
empregados na impartición do grao, de acordo co disposto na memoria de verificación do título. 
 
6.4. No caso de que o estudante do Grao en Comunicación Audiovisual desexe optar a unha mención 
deberá acollerse ao estipulado no Anexo II desta Normativa. 
 

 
6.5. Cada estudante disporá dun tempo máximo, do que será informado polo tribunal, para a defensa 
do TFG, en que deberá expoñer e explicar o seu traballo. Con posterioridade terá que atender as 
preguntas, as aclaracións, os comentarios e as suxestións que puideren formularlle os membros do 
tribunal de avaliación. 
 
7. Avaliación e cualificación 
 
7.1. Unha vez realizada a exposición do/a estudante, o tribunal deliberará sobre a cualificación que 
lle corresponde. Aplicaranse os criterios de avaliación da guía docente e o disposto na memoria de 
verificación do título. Para a cualificación final establecerase a media aritmética das cualificacións 
asignadas ao TFG por cada un dos membros do tribunal. 
 
7.2. A cualificación outorgarase en función da seguinte escala numérica establecida no Real Decreto 
1125/20034, de 0 a 10, con expresión dun decimal, a que terá que engadírselle a correspondente 
cualificación cualitativa: 
a) 0-4,9 suspenso 
b) 5,0-6,9 aprobado 
c) 7,0-8,9 notable 
d) 9,0-10 sobresaínte 
 
7.3. Poderá acceder á mención de matrícula de honra o estudantado que obtiver unha cualificación 
igual ou superior a 9,0 puntos, segundo o criterio do tribunal avaliador. 
 
7.4. No caso de o/a estudante obter a cualificación de suspenso, o tribunal faralle chegar un informe 
coas recomendacións oportunas para a mellora do traballo e a súa posterior avaliación. Enviaráselle(s) 
unha copia deste informe á(s) persoa(s) que dirixiron o TFG. 
 
7.5. A revisión e/ou reclamación das cualificacións finais dos TFG levaranse a cabo de conformidade 
co previsto na normativa da UDC. 
 
8. Matrícula, calendario académico e actas 
 
8.1. A matrícula dos TFG realizarase dentro do prazo xeral de matrícula establecido pola UDC, ou 
no período de ampliación da matrícula se o/a alumno/a reúne os requisitos para poder realizar esta 
modalidade de matrícula, mediante o aboamento dos prezos públicos que corresponderen de acordo 
co número de créditos asignados ao TFG. 
 
8.2. O centro, atendendo a criterios de programación docente, establecerá a realización das defensas 
dos TFG dentro dos prazos marcados no calendario académico que aprobar o Consello de Goberno. 
 

 
8.3. O peche e entrega das actas de avaliación dos TFG aterase ao previsto no calendario académico 
aprobado polo Consello de Goberno. 
 
9. Consulta e publicación dos TFG 
 
9.1. Os tribunais proporán os traballos que serán publicados no Repositorio Institucional da UDC 
(RUC). O coordinador/a será o encargado/a de tomar a decisión final dos traballos que se suben ao 
RUC. Para isto, se enviará unha copia en formato electrónico ao Servizo de Biblioteca. 
 
9.2. En caso de que o(s) autor(es) do TFG non autorice(n) o depósito e a publicación deste no RUC, 
por razóns de confidencialidade entre outras, deberá(n) solicitalo previamente ante o coordinador/a 
dos TFG, que resolverá en cada caso. 
 
9.3. Os estudantes deberán achegar coa inscrición do TFG, o Anexo I desta Normativa debidamente 
cumprimentado. 
ANEXO I. Autorización do/a autor/a do traballo fin de grao para o depósito no Repositorio 
Institucional da UDC (RUC). GRAO EN COMUNICACIÓN AUDIOVISUAL 
Don/Dona      , con DNI / Pasaporte nº              , enderezo 
electrónico                 , e domicilio en                       , 
autor/a do traballo fin de grao (en adiante TFG). 
Título: 
Apelidos e nome do/a titor/a: 
Data de presentación:   
 
DECLARO 
PRIMEIRO.- Que, en condición de autor/a do TFG, correspóndeme de forma exclusiva os dereitos de 
propiedade intelectual sobre os seus contidos e que esta obra é orixinal e non infrinxe ningún dereito de 
terceiros, sexa a propiedade industrial, a propiedade intelectual, o segredo comercial ou calquera outro. 
SEGUNDO.- Que ten constancia de que o regulamento do TFG da titulación de Grao en Comunicación 
Audiovisual establece que os TFG seleccionados polas comisións académicas serán publicados no RUC da 
UDC o que implica que se farán públicos en Internet. 
o NON AUTORIZO a que o meu TFG en caso de ser seleccionado se publique no RUC. 
o AUTORIZO a que o meu TFG en caso de ser seleccionado se publique no RUC, cun período de embargo 
de 6 meses. 
o AUTORIZO a que o meu TFG en caso de ser seleccionado se publique no RUC, cun período de embargo 
de 12 meses. 
o AUTORIZO a que o meu TFG en caso de ser seleccionado se publique no RUC, cun período de embargo 
de 24 meses 
o AUTORIZO a que o meu TFG en caso de ser seleccionado se publique no RUC, sen período de 
embargo. 
SOBRE A LICENZA: 
Que o meu TFG, no caso de que sexa seleccionado, se publique no RUC con esta licenza (elixir unha): 

 
[ ] Todos os dereitos reservados: autorízase a súa difusión no RUC de forma non exclusiva. 
Ou opcionalmente con algúns dereitos reservados baixo unha licenza Creative Commons: 
[ ] CC BY-NC-ND. Permite a reprodución total ou parcial e a comunicación pública da obra con recoñecemento 
da autoría. Non se permite o uso comercial nin a creación de obras derivadas. É a licenza máis restritiva. 
[ ] CC BY. Permite a reprodución total ou parcial, a distribución, a comunicación pública da obra e a creación 
de obras derivadas, incluso con finalidade comercial. Obriga ao recoñecemento da autoría. É a licenza menos 
restritiva. 
[ ] CC BY-NC. Permite a creación de obras derivadas, con recoñecemento de autoría e sen fin comercial 
[ ] CC BY-NC-SA. Permite a creación de obras derivadas, con recoñecemento de autoría e sen fin comercial, 
coa obriga de licenciar as novas creacións baixo as mesmas condicións. 
[ ] CC BY-SA. Permite o uso comercial da obra e das posibles obras derivadas, con recoñecemento de autoría 
e a obriga de licenciar as novas creacións baixo as mesmas condicións. 
[ ] CC BY-ND. Esta licenza permite o uso comercial con recoñecemento de autoría, pero non a creación de 
obras derivadas. 
E para que quede constancia asino o presente documento no lugar e na data que a seguir se indican. 
En         , a  de    de 
Sinatura 
ANEXO I. Autorización do/a autor/a do traballo fin de grao para o depósito no Repositorio 
Institucional da UDC (RUC). GRAO EN CREACIÓN DIXITAL, ANIMACIÓN E 
VIDEOXOGOS 
Don/Dona      , con DNI / Pasaporte nº              , enderezo 
electrónico                 , e domicilio en                       , 
autor/a do traballo fin de grao (en adiante TFG). 
Título: 
Apelidos e nome do/a titor/a: 
Data de presentación:   
 
DECLARO 
PRIMEIRO.- Que, en condición de autor/a do TFG, correspóndeme de forma exclusiva os dereitos de 
propiedade intelectual sobre os seus contidos e que esta obra é orixinal e non infrinxe ningún dereito de 
terceiros, sexa a propiedade industrial, a propiedade intelectual, o segredo comercial ou calquera outro. 
SEGUNDO.- Que ten constancia de que o regulamento do TFG da titulación de Grao en Creación Dixital  
establece que os TFG seleccionados polas comisións académicas serán publicados no RUC da UDC o que 
implica que se farán públicos en Internet. 
Sobre a autorización da memoria do TFG: (elexir unha opción)  
NON AUTORIZO a publicación da memoria do TFG no RUC.  
AUTORIZO a publicación da memoria do TFG no RUC.  
Sobre a autorización do contido resultante do TFG: (elexir unha opción)  
NON AUTORIZO a publicación do contido resultante do TFG en redes de difusión ou promoción.  
AUTORIZO a publicación do contido resultante do TFG en redes de difusión ou promoción.  
Sobre o periodo de embargo: (elexir unha opción)  
Sen periodo de embargo, polo que poderá ser público dende a data da defensa do TFG.  

 
Cun período de embargo de 6 meses dende a data de defensa do TFG.  
Cun período de embargo de 12 meses dende a data de defensa do TFG.  
Cun período de embargo de 24 meses dende a data de defensa do TFG.  
 
Sobre a licenza (elexir unha opción): 
 [ ] Todos os dereitos reservados: autorízase a súa difusión no RUC de forma non exclusiva. 
Ou opcionalmente con algúns dereitos reservados baixo unha licenza Creative Commons: 
[ ] CC BY-NC-ND. Permite a reprodución total ou parcial e a comunicación pública da obra con recoñecemento 
da autoría. Non se permite o uso comercial nin a creación de obras derivadas. É a licenza máis restritiva. 
[ ] CC BY. Permite a reprodución total ou parcial, a distribución, a comunicación pública da obra e a creación 
de obras derivadas, incluso con finalidade comercial. Obriga ao recoñecemento da autoría. É a licenza menos 
restritiva. 
[ ] CC BY-NC. Permite a creación de obras derivadas, con recoñecemento de autoría e sen fin comercial 
[ ] CC BY-NC-SA. Permite a creación de obras derivadas, con recoñecemento de autoría e sen fin comercial, 
coa obriga de licenciar as novas creacións baixo as mesmas condicións. 
[ ] CC BY-SA. Permite o uso comercial da obra e das posibles obras derivadas, con recoñecemento de autoría 
e a obriga de licenciar as novas creacións baixo as mesmas condicións. 
[ ] CC BY-ND. Esta licenza permite o uso comercial con recoñecemento de autoría, pero non a creación de 
obras derivadas. 
E para que quede constancia asino o presente documento no lugar e na data que a seguir se indican. 
En         , a  de    de 
 
ANEXO II. Mencións para o Grao en Comunicación Audiovisual. 
 
Os estudantes poderán graduarse con mención en Comunicación Audiovisual Multiplataforma ou 
mención en Contidos 3D. As materias optativas que conforman cada unha das dúas mencións son as 
seguintes:   
 
Mención en Comunicación Audiovisual Multiplataforma 
Publicacións Dixitais   
Estratexias de Comunicación Multimedia   
Multimedia sobre Dispositivos Móbiles   
Obradoiro de Creación Multimedia   
 
Mención en Contidos 3D  
Videoxogos   
Interacción 3D   
Efectos Especiais en Animación   
Ferramentas Web Avanzadas   
 
Ademáis das materias optativas anteriores, a temática e o contido do Traballo Fin de Grao 
daqueles alumnos que opten a unha das mencións deberá ser acorde á mención elixida.  Os 

 
estudantes que desexen obter unha das mencións deben cursar, cando menos, 3 das 4 optativas da 
mención e realizar o TFG orientado á mesma. Poderán cursar unha materia optativa que non forme 
parte da mención.  
No caso de que a materia optativa externa á mención fose a materia de Prácticas, o plan formativo da 
mesma será tamén acorde coa mención elixida.  
Con esta configuración un alumno, para obter unha mención, haberá de cursar un mínimo de 36 
créditos ECTS e un máximo de 42 ECTS na mención elixida. Os estudantes que non cursaran as 
asignaturas necesarias e o TFG para obter unha das mencións anteriores obterán o título sen mención. 
A adecuación dos TFG ás mencións, así como a das prácticas externas, será validada polas comisións 
correspondentes dependentes da Comisión Docente e de Avaliación Académica do Centro.   