DOG Núm. 143 Luns, 29 de xullo de 2013 Páx. 29931
ISSN1130-9229 Depósito legal C.494-1998 http://www.xunta.es/diario-oficial-galicia
III. OUTRAS DISPOSICIÓNS
CONSELLERÍA DE TRABALLO E BENESTAR
RESOLUCIÓN do 12 de xullo de 2013, da Dirección Xeral de Traballo e Economía 
Social, pola que se ordena o rexistro, o depósito e a publicación no Diario Oficial 
de Galicia do acordo de prórroga do II convenio colectivo para o persoal docente 
e investigador laboral das universidades da Coruña, Santiago de Compostela e 
Vigo.
Visto o acordo suscrito pola Comisión Negociadora do II convenio colectivo para o per-
soal docente e investigador laboral das universidades da Coruña, Santiago de Compostela 
e Vigo, con data 2 de xullo de 2013, e de conformidade co disposto no artigo 90.2 e 3 do 
Real decreto lexislativo 1/1995, do 24 de marzo,  polo que se aproba o texto refundido da 
Lei do estatuto dos traballadores, e no Real decreto 713/2010, do 28 de maio, sobre rexis-
tro e depósito de convenios e acordos colectivos de traballo.
Esta Dirección Xeral de Relacións Laborais,
ACORDA:
Primeiro. Ordenar o seu rexistro e depósito no Rexistro de Convenios e Acordos Co -
lectivos de Traballo da Comunidade Autónoma de Galicia, creado mediante Orde do 29 de 
outubro de 2010 (DOG nº 222, do 18 de novembro).
Segundo. Dispoñer a súa publicación no Diario Oficial de Galicia .
Santiago de Compostela, 12 de xullo de 2013
Odilo Martiñá Rodríguez 
Director xeral de Traballo e Economía Social
ANEXO
Acta de xuntanza da Comisión Negociadora do convenio colectivo do persoal 
docente e investigador laboral das universidades da Coruña,  
Santiago de Compostela e Vigo
En Santiago de Compostela, sendo as dezaseis trinta horas do día 2 de xullo de 2013, 
na sede do Consello Galego de Relacións Laborais, sito na rúa Algalia de Abaixo, 24 - 
CVE-DOG: iaohgvn1-rvt6-clt6-da42-pi22w5flsvp1


DOG Núm. 143 Luns, 29 de xullo de 2013 Páx. 29932
ISSN1130-9229 Depósito legal C.494-1998 http://www.xunta.es/diario-oficial-galicia
baixo, reúnense as persoas abaixo sinaladas, en presenza de Celso Araújo Castro, funcio -
nario do Consello Galego de Relacións Laborais.
Asistentes:
En representación das universidades:
Emilio M. Martínez Rivas (Universidade de Vigo).
Margarita Estévez Toranzo (Universidade de Vigo).
Jesús López Romalde (Universidade de Santiago de Compostela).
Concepción Novo Guerreiro (Universidade de Santiago de Compostela).
Dulce Mª García Mella (Universidade de Santiago de Compostela).
Mª Lourdes Batán Aira (Universidade de Santiago de Compostela).
Gustavo Rego Veiga (Universidade de A Coruña).
Juan Manuel Díaz Villoslada (Universidade de A Coruña).
Cristina Castroviejo Ojea (Universidade de A Coruña).
En representación da parte social:
Mª Luísa Sánchez Simón (CC.OO.).
Marta Teijeira Bautista (CC.OO.).
Eva Candal Suárez (CC.OO.).
Xesús Castro Baamonde (CC.OO. asesor).
Jorge Proupin Castiñeiras (CC.OO.).
Óscar Rodil Marzábal (CIG).
Marta Carballo Fidalgo (CIG).
Benjamín Rey Sanjurjo (UGT).
Fernando Avecilla Porto (CSI-CSIF).
Logo dun amplo e frutífero debate, e da exposición de posturas e pareceres sobre as 
cuestións obxecto desta xuntanza polas representacións presentes, procede reflectir en 
acta os seguintes acordos.
Primeiro. Comisión Negociadora
A) Constituír a Comisión Negociadora do III convenio colectivo para o persoal docente e 
investigador laboral das universidades da Coruña, Santiago de Compostela e Vigo.
CVE-DOG: iaohgvn1-rvt6-clt6-da42-pi22w5flsvp1


DOG Núm. 143 Luns, 29 de xullo de 2013 Páx. 29933
ISSN1130-9229 Depósito legal C.494-1998 http://www.xunta.es/diario-oficial-galicia
B) Ambas as dúas representacións recoñécense lexitimidade e capacidade dabondo 
para a negociación e sinatura do Convenio colectivo ou dos acordos que puideran afectar 
este.
C) A composición da mesa negociadora, conforme os datos e certificacións de repre -
sentatividade sindical achegados, será de 15 membros por cada unha das dúas represen -
tacións. Distribuídos do seguinte xeito, polas universidades, 5 membros pola Universidade 
da Coruña, 5 membros pola Universidade de Santiago de Compostela e 5 membros pola 
Universidade de Vigo. Pola parte social, 5 membros pola CIG, 4 membros por UXT, 4 mem -
bros por CC.OO. e 2 membros por CSIF.
Segundo. Prórroga do convenio
A Comisión Negociadora do III convenio colectivo para o persoal docente e investigador 
laboral das universidades da Coruña, Santiago de Compostela e Vigo acorda que seguirán 
sendo de aplicación a totalidade das cláusulas do II convenio colectivo (DOG nº 74, do 
14.4.2011) ata o 31 de decembro de 2014. Rematado este prazo manteranse en vigor por 
períodos anuais mentres non se acorde, sexa subscrita e entre en vigor a norma conven -
cional que o substitúa.
No suposto de producirse a súa denuncia no período de prórroga, as cláusulas do con -
venio aplicaranse ata o momento da entrada en vigor do novo convenio.
Terceiro. Comisión Paritaria
Procédese a adecuar a composición da Comisión Paritaria do II convenio de conformi -
dade co establecido no artigo 9 do texto deste, quedando esta do seguinte xeito.
A dita comisión estará formada por 15 representantes por cada parte. Cada universida -
de contará con 5 representantes cada unha. Os representantes da parte social na comisión 
quedan repartidos do seguinte xeito, 5 membros pola CIG, 4 membros por UGT, 4 mem -
bros por CC.OO. e 2 membros por CSIF. 
Exercerá a presidencia desta a Universidade de Vigo, correspondéndolle á CIG exercer 
as funcións de Secretaría. 
CVE-DOG: iaohgvn1-rvt6-clt6-da42-pi22w5flsvp1


DOG Núm. 143 Luns, 29 de xullo de 2013 Páx. 29934
ISSN1130-9229 Depósito legal C.494-1998 http://www.xunta.es/diario-oficial-galicia
Cuarto. Delegación no Consello Galego de Relacións Laborais
Facúltase e delégase no persoal habilitado do Consello Galego de Relacións Laborais a 
realización dos trámites necesarios para proceder ao rexistro, depósito e publicación deste 
acordo ante a autoridade laboral.
E non tendo máis asuntos que tratar, levántase a xuntanza, sendo as dezaito trinta ho -
ras do día sinalado no encabezamento, estendéndose para efecto esta acta, que asinan 
en proba de conformidade.
CVE-DOG: iaohgvn1-rvt6-clt6-da42-pi22w5flsvp1
