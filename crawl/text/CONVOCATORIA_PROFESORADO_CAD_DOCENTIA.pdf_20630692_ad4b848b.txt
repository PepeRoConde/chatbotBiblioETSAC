 
III CONVOCATORIA PARA O PROFESORADO DA UDC PARA PARTICIPAR NOS COMITÉS 
DE AVALIACIÓN DOCENTE (PROGRAMA DOCENTIA) 
 
A Universidade da Coruña publica a III convocatoria para seleccionar entre o profesorado da UDC 
os membros do profesorado que formarán parte dos Comités de Avaliación Docente (CAD) dentro 
do Programa Docentia da UDC para a avaliación da actividade docente do seu profesorado: 
 
PRAZAS QUE SE CONVOCAN 
 
- 2 prazas para o Comité de Avaliación Docente da Rama de Artes e Humanidades 
- 2 prazas para o Comité de Avaliación Docente da Rama de Ciencias 
- 2 prazas para o Comité de Avaliación Docente da Rama de Ciencias da Saúde 
- 2 prazas para o Comité de Avaliación Docente da Rama de Ciencias Sociais e Xurídicas 
- 2 prazas para o Comité de Avaliación Docente da Rama de Enxeñaría e Arquitectura 
 
FUNCIÓNS E RESPONSABILIDADES DOS COMITÉS DE AVALIACIÓN DOCENTE (CAD)  
 
a) Valorar o conxunto das actividades docent es que realiza cada profesor/a baseándose na 
información recollida mediante os métodos e técnicas especificados no procedemento de avaliación. 
b) Realizar un informe individual sobre a actividade docente de cada profesor/a. Este informe debe 
incluír accións de mellora (actividades de formación, innovación, cumprimento de obxectivos concretos 
etc.) para o profesorado avaliado. 
c) Asistir á reunión de consenso en que se elaborará o informe do CAD de cada profesor avaliado e 
se consensúan as accións de mellora que estes deben levar a cabo. 
d) Velar pola transparencia e o rigor do proceso, así como pola confidencialidade dos datos. 
e) Propoñer e consensuar co profesorado que obteña unha avaliación condicionada o plan de mellora 
que debe executar. 
f) Analizar e valorar as evidencias sobre a execución do plan de mellora que presente o profesorado 
que obtivo a valoración de avaliación condicionada. 
g) Propoñer melloras ao manual e ao procedemento de avaliación. 
 
FORMALIZACIÓN DAS SOLICITUDES 
 
O prazo de presentación de solicitudes é do 9 ao 30 de abril de 2015. 
O profesorado interesado debe presentar a solicitude de participación na sede electrónica da 
UDC, no Rexistro Xeral da Universidade da Coruña (rúa Maestranza 9, 15001 A Coruña) ou nos 
rexistros auxiliares (Casa do Lagar, campus de Elviña e campus de Esteiro, rúa Dr. Vázquez 
Cabrera s/n, Esteiro, 15403 Ferrol) dirixida ao Sr. Reitor da UDC, de acordo co formulario que se 
xunta, antes das 14:30 h do día 30 de abril de 2015. 
 

 
 
CRITERIOS DE SELECCIÓN 
 
No procedemento de selección valoraranse os seguintes criterios: 
- Criterio de calidade da súa actividade docente: profesorado permanente con, polo menos, 3 
quinquenios e que xa fora avaliado satisfactoriamente mediante o Programa Docentia 
- Criterio de pluralidade: integrado por avaliadores de diferentes áreas de coñecemento. 
- Criterio de xénero: procurarase que a composición entre homes e mulleres sexa equilibrada. 
- Criterio de representatividade: diferentes categorías de profesorado dependendo do universo 
obxecto de avaliación. 
- Criterio de experiencia en avaliación. 
- Criterio de incompatibilidade por cargo. 
- Criterio de non coincidencia por formar parte doutros comités de avaliación docente. 
 
COMISIÓN DE SELECCIÓN 
 
A selección do profesorado para formar parte dos Comités de Avaliación Docente será realizada 
pola Comisión Interna da Universidade (CIU), aprobada no Consello de Goberno do día 20 de 
xaneiro de 2009 e modificada nas sesións do Consello de Goberno do 26 de novembro de 2009, 
do 28 de maio de 2013 constituída por: 
 
Presidente: Vicerreitor de Títulos, Calidade e Novas Tecnoloxías 
Secretaria: Técnica da Unidade Técnica de Calidade (UTC) (que actuará con voz pero sen voto) 
Vogais: 
‐ Vicerreitor de Profesorado e Planificación Docente 
‐ Coordinadora da Comisión de Formación e Asesoramento 
‐ Técnico responsable da avaliación docente no Servizo de Informática e Comunicacións 
‐ Cinco docentes: 
o 1 da Rama de Artes e Humanidades 
o 1 da Rama de Ciencias da Saúde 
o 1 da Rama de Ciencias 
o 1 da Rama de Ciencias Sociais e Xurídicas 
o 1 da Rama de Enxeñaría e Arquitectura 
‐ Dous estudantes: 
‐ Un representante sindical do PDI 
 
PROCEDEMENTO DE SELECCIÓN 
A CIU seleccionará os membros do profesorado dos CAD da propia universidade aplicando os 
criterios expostos anteriormente. 
 
 
 

 
FASES DO PROCESO DE SELECCIÓN 
 
1. As persoas interesadas presentarán as súas solicitudes do 9 ao 30 de abril de 2015, segundo 
o establecido no punto relativo á formalización de solicitudes, onde mencionarán os seus 
datos en relación cos criterios de selección expostos nesta convocatoria.   
2. A CIU remitiralles ás persoas interesadas a resolución provisional de admitidos e excluídos 
correspondente á rama de coñecemento a que pertencen, por correo electrónico, antes do 19 
de maio de 2015. En caso de desconformidade coa resolución, o profesorado dispón de 10 días 
naturais para presentar unha reclamación perante a CIU, que contan a partir da data fixada pola 
CIU no correo electrónico en que se lle remite a resolución provisional. 
3. Transcorrido o prazo de reclamacións a CIU enviaralles, por correo electrónico, ás persoas 
interesadas a resolución definitiva correspondente á rama de coñecemento a que pertencen. 
4. A CIU remitiralle ao reitor da UDC a reso lución definitiva para que proceda a nomear as 
persoas titulares. As suplentes poderán ser nomeadas para cubrir baixas ou incrementar o 
número de vogais dos CAD en función do número de profesorado que se avalíe.  
5. Os/as avaliadores/as seleccionados/as participarán nunhas xornadas de formación 
organizadas pola UDC en colaboración coa ACSUG. 
6. Unha vez concluído o proceso de avaliación publicaranse os nomes dos membros dos CAD.  
CONSECUENCIAS DA PARTICIPACIÓN NOS COMITÉS DE AVALIACIÓN DOCENTE 
Os membros dos CAD serán retribuídos de acordo cos criterios acordados entre a ACSUG e a 
UDC. 
 
INFORMACIÓN SOBRE O PROGRAMA DOCENTIA 
 
As persoas interesadas poden solicitar información por correo electrónico no enderezo 
docentia@udc.es ou nas extensións telefónicas 1069/1052. 
 
O documento íntegro do Programa Docentia está publicado na páxina web: 
http://www.udc.es/utc/ferramentas_calidade/docentia. 
 
A Coruña, 17 de marzo de 2015 
O presidente da Comisión Interna da Universidade 
 
 
 
Julio A. Abalde Alonso 

 
SOLICITUDE PARA O PROFESORADO DA UDC PARA PARTICIPAR NOS COMITÉS DE 
AVALIACIÓN DOCENTE  (PROGRAMA DOCENTIA) 
 
APELIDOS E NOME 
  
 
NIF       CATEGORÍA/CORPO 
       
 
CENTRO  
 
 
DEPARTAMENTO  
 
  
ÁREA DE COÑECEMENTO 
  
 
RAMA DO COMITÉ DE AVALIACIÓN EN QUE SOLICITA PARTICIPAR 
 ARTES E HUMANIDADES   CIENCIAS SOCIAIS E XURÍDICAS 
 CIENCIAS      ENXEÑARÍA E ARQUITECTURA 
 CIENCIAS DA SAÚDE      
 
ANOS DE ANTIGÜIDADE NA UNIVERSIDADE (QUINQUENIOS RECOÑECIDOS):  
FOI AVALIADO MEDIANTE O PROGRAMA DOCENTIA?  
QUE RESULTADO ACADOU? 
EXPERIENCIA EN ACTIVIDADES DE AVALIACIÓN E DE X ESTIÓN (Achegue a 
documentación a esta solicitude) 
 
SOLICITA 
Participar como membro nos Comités de Avalia ción Docente (Programa Docentia), de acordo 
cos criterios e o procedemento establecido na ed ición vixente do Manual para a avaliación da 
actividade docente do profesorado da UDC. 
 
.............................., ................de .................................de .................. 
 
 
 
Asdo.: 
 
 
SR. REITOR DA UNIVERSIDADE DA CORUÑA 