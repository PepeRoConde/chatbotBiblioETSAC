Inicio
Facultad Back Breve historia Organización Back Decanato Coordinadores Junta de Facultad Comisiones Centro Back Profesorado Departamentos Investigación Infraestructuras PAS Normativa Back Reglamento interno Reglamento de prácticas externas Reglamento TFG/TFM Gestión académica [24/25] Gestión académica [25/26] Directorio Formularios
Back Breve historia Organización Back Decanato Coordinadores Junta de Facultad Comisiones Centro Back Profesorado Departamentos Investigación Infraestructuras PAS Normativa Back Reglamento interno Reglamento de prácticas externas Reglamento TFG/TFM Gestión académica [24/25] Gestión académica [25/26] Directorio Formularios
Back
Breve historia
Organización Back Decanato Coordinadores Junta de Facultad Comisiones
Back Decanato Coordinadores Junta de Facultad Comisiones
Back
Decanato
Coordinadores
Junta de Facultad
Comisiones
Centro Back Profesorado Departamentos Investigación Infraestructuras
Back Profesorado Departamentos Investigación Infraestructuras
Back
Profesorado
Departamentos
Investigación
Infraestructuras
PAS
Normativa Back Reglamento interno Reglamento de prácticas externas Reglamento TFG/TFM Gestión académica [24/25] Gestión académica [25/26]
Back Reglamento interno Reglamento de prácticas externas Reglamento TFG/TFM Gestión académica [24/25] Gestión académica [25/26]
Back
Reglamento interno
Reglamento de prácticas externas
Reglamento TFG/TFM
Gestión académica [24/25]
Gestión académica [25/26]
Directorio
Formularios
Estudios Back Calendario académico Plan de docencia Gestión Digital de Información y Documentación Back Información del título Materiales de divulgación Curso 2025/2026 Gestión Industrial de la Moda Back Información del título Curso 2025/2026 Relaciones Internacionales Back Información del título Curso 2025/2026 Máster MAB Back Información del título Curso 2025/2026 Trabajos de Fin de Máster Máster MIACA Back Información del título Curso 2024/2025 Curso 2025/2026 TFG/TFM Back Normativa y procedimiento HUM, IyD, MAB: Guía para la elaboración de TFGs y TFMs GIM: Rúbrica de evaluación y plantilla de la memoria del TFG Doctorado Back Lógica y Filosofía de la Ciencia Nuevas Perspectivas en Documentación, Comunicación y Humanidades English Friendly
Back Calendario académico Plan de docencia Gestión Digital de Información y Documentación Back Información del título Materiales de divulgación Curso 2025/2026 Gestión Industrial de la Moda Back Información del título Curso 2025/2026 Relaciones Internacionales Back Información del título Curso 2025/2026 Máster MAB Back Información del título Curso 2025/2026 Trabajos de Fin de Máster Máster MIACA Back Información del título Curso 2024/2025 Curso 2025/2026 TFG/TFM Back Normativa y procedimiento HUM, IyD, MAB: Guía para la elaboración de TFGs y TFMs GIM: Rúbrica de evaluación y plantilla de la memoria del TFG Doctorado Back Lógica y Filosofía de la Ciencia Nuevas Perspectivas en Documentación, Comunicación y Humanidades English Friendly
Back
Calendario académico
Plan de docencia
Gestión Digital de Información y Documentación Back Información del título Materiales de divulgación Curso 2025/2026
Back Información del título Materiales de divulgación Curso 2025/2026
Back
Información del título
Materiales de divulgación
Curso 2025/2026
Gestión Industrial de la Moda Back Información del título Curso 2025/2026
Back Información del título Curso 2025/2026
Back
Información del título
Curso 2025/2026
Relaciones Internacionales Back Información del título Curso 2025/2026
Back Información del título Curso 2025/2026
Back
Información del título
Curso 2025/2026
Máster MAB Back Información del título Curso 2025/2026 Trabajos de Fin de Máster
Back Información del título Curso 2025/2026 Trabajos de Fin de Máster
Back
Información del título
Curso 2025/2026
Trabajos de Fin de Máster
Máster MIACA Back Información del título Curso 2024/2025 Curso 2025/2026
Back Información del título Curso 2024/2025 Curso 2025/2026
Back
Información del título
Curso 2024/2025
Curso 2025/2026
TFG/TFM Back Normativa y procedimiento HUM, IyD, MAB: Guía para la elaboración de TFGs y TFMs GIM: Rúbrica de evaluación y plantilla de la memoria del TFG
Back Normativa y procedimiento HUM, IyD, MAB: Guía para la elaboración de TFGs y TFMs GIM: Rúbrica de evaluación y plantilla de la memoria del TFG
Back
Normativa y procedimiento
HUM, IyD, MAB: Guía para la elaboración de TFGs y TFMs
GIM: Rúbrica de evaluación y plantilla de la memoria del TFG
Doctorado Back Lógica y Filosofía de la Ciencia Nuevas Perspectivas en Documentación, Comunicación y Humanidades
Back Lógica y Filosofía de la Ciencia Nuevas Perspectivas en Documentación, Comunicación y Humanidades
Back
Lógica y Filosofía de la Ciencia
Nuevas Perspectivas en Documentación, Comunicación y Humanidades
English Friendly
Estudiantes Back Bienvenida Calendario académico Plan de docencia Plan de Acción Tutorial Back Curso 2025/2026 Cursos anteriores Correspondentes Movilidad Back Guía de movilidad nacional Guía de movilidad internacional Nacional Internacional Prácticas externas Back Información general Listado de convenios Prácticas externas ofertadas y realizadas TFG/TFM Back Normativa y procedimiento HUM, IyD, MAB: Guía para la elaboración de TFGs y TFMs GIM: Rúbrica de evaluación y plantilla de la memoria del TFG Reconocimientos Back Grado en Humanidades Grado en Información y Documentación Grado en Gestión Digital de Información y Documentación Formularios Biblioteca- A Casa do Patín
Back Bienvenida Calendario académico Plan de docencia Plan de Acción Tutorial Back Curso 2025/2026 Cursos anteriores Correspondentes Movilidad Back Guía de movilidad nacional Guía de movilidad internacional Nacional Internacional Prácticas externas Back Información general Listado de convenios Prácticas externas ofertadas y realizadas TFG/TFM Back Normativa y procedimiento HUM, IyD, MAB: Guía para la elaboración de TFGs y TFMs GIM: Rúbrica de evaluación y plantilla de la memoria del TFG Reconocimientos Back Grado en Humanidades Grado en Información y Documentación Grado en Gestión Digital de Información y Documentación Formularios Biblioteca- A Casa do Patín
Back
Bienvenida
Calendario académico
Plan de docencia
Plan de Acción Tutorial Back Curso 2025/2026 Cursos anteriores Correspondentes
Back Curso 2025/2026 Cursos anteriores Correspondentes
Back
Curso 2025/2026
Cursos anteriores
Correspondentes
Movilidad Back Guía de movilidad nacional Guía de movilidad internacional Nacional Internacional
Back Guía de movilidad nacional Guía de movilidad internacional Nacional Internacional
Back
Guía de movilidad nacional
Guía de movilidad internacional
Nacional
Internacional
Prácticas externas Back Información general Listado de convenios Prácticas externas ofertadas y realizadas
Back Información general Listado de convenios Prácticas externas ofertadas y realizadas
Back
Información general
Listado de convenios
Prácticas externas ofertadas y realizadas
TFG/TFM Back Normativa y procedimiento HUM, IyD, MAB: Guía para la elaboración de TFGs y TFMs GIM: Rúbrica de evaluación y plantilla de la memoria del TFG
Back Normativa y procedimiento HUM, IyD, MAB: Guía para la elaboración de TFGs y TFMs GIM: Rúbrica de evaluación y plantilla de la memoria del TFG
Back
Normativa y procedimiento
HUM, IyD, MAB: Guía para la elaboración de TFGs y TFMs
GIM: Rúbrica de evaluación y plantilla de la memoria del TFG
Reconocimientos Back Grado en Humanidades Grado en Información y Documentación Grado en Gestión Digital de Información y Documentación
Back Grado en Humanidades Grado en Información y Documentación Grado en Gestión Digital de Información y Documentación
Back
Grado en Humanidades
Grado en Información y Documentación
Grado en Gestión Digital de Información y Documentación
Formularios
Biblioteca- A Casa do Patín
Calidad Back Presentación Seguimiento de titulos Sistema de garantía de calidad
Back Presentación Seguimiento de titulos Sistema de garantía de calidad
Back
Presentación
Seguimiento de titulos
Sistema de garantía de calidad
Novedades Back Anuncios Eventos Empleo
Back Anuncios Eventos Empleo
Back
Anuncios
Eventos
Empleo
Contacto
Buscador
Regulamento interno da facultade de Humanidades da Universidade de Coruña
PDF original: Regulamiento interno de la facultad de Humanidades de la Universidad de A Coruña
EXPOSICIÓN DE MOTIVOS
O presente regulamento vén dar cumprimento ao que dispón o artigo 13 dos Estatutos da Universidade da Coruña, aprobados por Decreto 101/2004, do 13 de maio (DOG do 26 de maio).
A regulación do réxime de funcionamento e de organización da Facultade de Humanidades fica enmarcada na normativa aplicable á Universidade da Coruña, en concreto na Lei orgánica 6/2001, do 21 de decembro, de universidades, e no Decreto 101/2004, do 13 de maio, que aproba os Estatutos da Universidade da Coruña, así como na Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, naqueles aspectos que se recollen na presente normativa e que son de obrigado cumprimento ou que con carácter subsidiario foren de aplicación.
TÍTULO PRELIMINAR. DO ÁMBITO E DO RÉXIME XURÍDICO DE APLICACIÓN
Artigo 1. Obxecto do regulamento
O presente regulamento establece e regula o funcionamento e a organización da Facultade de Humanidades da Universidade da Coruña.
Artigo 2. Ámbito de aplicación
O presente regulamento será de aplicación á Facultade de Humanidades da Universidade da Coruña e consecuentemente será de obrigado cumprimento para todos os membros da comunidade universitaria do centro.
Artigo 3. Réxime xurídico
1. A Facultade de Humanidades rexerase pola Lei orgánica de universidades, polas normas que emanaren dos correspondentes órganos do Estado e da Comunidade Autónoma de Galicia no exercicio das súas respectivas competencias, polos Estatutos da Universidade da Coruña e as súas normas de desenvolvemento e, finalmente, polo presente regulamento de réxime interno.
2. En defecto do que está establecido no presente regulamento aplicarase a Lei 30/1992, do 26 de novembro, de réxime xurídico das administracións públicas e do procedemento administrativo común.
3. Contra as resolucións e os acordos dos órganos unipersoais ou colexiados do centro poderá formularse un recurso de alzada no prazo dun mes perante o reitor, no caso de tratárense de resolucións do decano, ou perante o Consello de Goberno, no caso de tratárense de acordos da Xunta de Centro, cuxa decisión esgotará a vía administrativa e será impugnable perante a xurisdición contencioso-administrativa de conformidade coa lei reguladora desta xurisdición.
TÍTULO I. NATUREZA, FINS E FUNCIÓNS
Artigo 4. Natureza
A Facultade de Humanidades é o centro que se encarga da organización do ensino e dos procesos académicos, administrativos e de xestión que conducen á obtención de títulos de carácter oficial e con validez en todo o territorio español e de títulos propios.
Artigo 5. Funcións
Son funcións da Facultade de Humanidades as seguintes:
1. Elaborar a proposta dos planos de estudo do ensino que se imparte nela.
2. Organizar e supervisar as actividades docentes e a xestión dos servizos da súa competencia.
3. Custodiar as actas de cualificación e os expedientes dos estudantes que cursasen ou cursen estudos nela, sen prexuízo do mantemento, por parte da Universidade, de arquivos centralizados.
4. Expedir as certificacións solicitadas polos estudantes do centro.
5. Administrar a asignación orzamentaria do centro e controlar os seus propios servizos e equipamentos.
6. Promover actividades culturais e de extensión universitaria.
7. Promover actividades de difusión e de coñecemento público das titulacións e dos estudos que se imparten no centro.
8. Participar e promover a participación nos procesos de avaliación da calidade.
9. Informar ao Consello de Goberno, xunto cos departamentos correspondentes, para a posible aprobación por parte deste do planos de estudo conxuntos con outras universidades, nacionais ou estranxeiras.
10. Propoñer a celebración de contratos e convenios nos termos da lexislación vixente.
11. Calquera outra que lle atribúan as disposicións legais vixentes e os Estatutos da Universidade da Coruña aprobados por Decreto 101/2004, do 13 de maio.
TÍTULO II. DA ORGANIZACIÓN DA FACULTADE CAPÍTULO I. DA ESTRUTURA DA FACULTADE
Artígo 6. Persoal adscrito á Facultade de Humanidades
Poderán ser membros da Facultade de Humanidades o persoal docente e investigador e o persoal de administración e servizos que se adscriban a ela, así como o estudantado matriculado nalgunha das titulacións oficiais que se imparten no centro.
Artigo 7. Adscrición do profesorado
O profesorado que se incorpore á Universidade quedará adscrito ao centro que lle asigne o correspondente departamento.
CAPÍTULO II. DO GOBERNO DA FACULTADE
Artigo 8. Órganos de goberno da facultade
Para o goberno, representación e administración da Facultade de Humanidades, establécense os seguintes órganos:
a) Colexiados:
- Xunta de Facultade
- Comisións delegadas da Xunta de Facultade:
- Comisión de Docencia e Calidade - Comisión de Biblioteca - Comisión de Infraestruturas e Servizos - Comisión de Extensión Universitaria e Comunicacións
b) Unipersoais:
- Decano de facultade
- Vicedecanos, en número apropiado ás necesidades do centro e que representen axeitadamente as titulacións
- Secretario de facultade
SECCIÓN PRIMEIRA. DOS ÓRGANOS COLEXIADOS
Artigo 9. Composición da Xunta de Facultade
1. A Xunta de Facultade estará constituída polos seguintes membros:
a) O decano, que a convocará e presidirá.
b) Os vicedecanos e o secretario, que o será tamén da Xunta.
c) Un 70% do profesorado do centro. Todo o profesorado funcionario do centro pertencerá á Xunta de Centro e representará, polo menos, un 51% do número total de membros desta. Sempre que for posible, o 19% será profesorado non funcionario. O profesorado que imparta docencia en máis dun centro só poderá ser membro da Xunta de Centro en que desenvolva maioritariamente a súa docencia.
d) Un 25% do estudantado do centro.
e) Un 5% do persoal de administración e servizos.
2. As persoas representantes na Xunta de Centro serán elixidas para un período de dous anos.
Artigo 10. Competencias da Xunta de Facultade
Como órgano colexiado de goberno do centro, á Xunta de Facultade correspóndenlle as seguintes funcións:
1. Elixir o decano e, se for o caso, revogalo.
2. Supervisar a xestión dos diferentes órganos de goberno e de administración do centro.
3. Informar sobre a implantación de novas titulacións e estudos.
4. Elaborar e aprobar as propostas de planos de estudos das titulacións que se impartiren no centro.
5. Formular anualmente, antes do comezo do curso académico, o plano docente do centro coordinadamente cos departamentos que están adscritos ao centro.
6. Organizar, supervisar e informar sobre as actividades docentes que se realizan para a obtención dos títulos académicos do seu ámbito de competencia, e coordinar e supervisar o desenvolvemento dos contidos mínimos das materias que imparten neles os departamentos, de acordo cos planos de estudo e cos obxectivos establecidos para cada titulación.
7. Programar os servizos e equipamentos do centro e mais supervisar a súa xestión.
8. Acordar a distribución dos créditos que se lle concederon ao centro e controlar a súa aplicación.
9. Elaborar o regulamento de réxime interno do centro e remitilo ao Consello de Goberno para a súa aprobación.
10. Organizar actividades de formación permanente e de extensión universitaria.
11. Ratificar, se for o caso, e ser informada dos acordos das comisións creadas no seo da Xunta de Centro.
12. Calquera outra que lle atribuíren as disposicións legais vixentes e os Estatutos da Universidade da Coruña aprobados por Decreto 101/2004, do 13 de maio.
Artigo 11. Funcionamento da Xunta de Facultade
1. A Xunta de Facultade reunirase en sesión ordinaria cantas veces for necesario e, polo menos, tres veces ao ano, e en sesión extraordinaria sempre que o decano a convoque por propia iniciativa ou pola solicitude, por escrito, como mínimo dun cuarto dos seus membros, en cuxo caso se realizará nos quince días seguintes ao da recepción da solicitude.
2. O decano fixará a orde do día das sesións tendo en conta, se for o caso, que calquera dos membros da Xunta de Facultade poderá solicitar a inclusión dun punto na orde do día. En tal caso, este punto incluirase na primeira sesión que se convocar, sempre que se solicitase coa suficiente antelación.
3. O secretario da facultade efectuará a convocatoria por encargo do decano ou de quen legalmente o substituír. Esta convocatoria incluirá a data, a hora e o lugar da realización da sesión, así como a orde do día. As citacións da convocatoria cursaraas o secretario, coa antelación suficiente para que todos os membros a recibiren, como mínimo, corenta e oito horas antes da celebración da sesión, e nelas incluirase unha orde do día explícita, sen referencias xenéricas. As citacións levaranse a cabo mediante a notificación persoal por carta ao centro de traballo ou, cando for posible nun futuro, mediante a notificación en soporte informático con garantías da súa recepción.
4. Cando a natureza dos asuntos que se foren tratar así o requirir, por iniciativa do decano ou pola petición das partes interesadas, o decano poderá convocar ás sesións do pleno ou, se for o caso, ás dalgunha comisión as persoas que se estimar necesario, con voz mais sen voto.
5. As peticións razoadas de asistencia á Xunta de Facultade ou ás comisións delegadas deberán cursarse cunha antelación mínima de 24 horas.
6. As sesións extraordinarias da Xunta de Facultade están sometidas aos mesmos requirimentos que as ordinarias, coa excepción de que a súa convocatoria pode facerse con só corenta e oito horas de antelación e que ten lugar para tratar puntos de inadiableconsideración. Na orde do día só se incluirá o punto único polo que se convoca a sesión extraordinaria.
Artigo 12. Constitución
Para a válida constitución da Xunta de Facultade, para os efectos da realización das sesións, das deliberacións e da toma de acordos, requirirase a presenza do decano e secretario ou, se for o caso, de quen os substituír e da metade, polo menos, dos seus membros.
De non se acadar este quórum e, a non ser que na notificación se convocase a sesión en única convocatoria, a Xunta de Facultade poderase constituír nunha segunda convocatoria coa presenza da terceira parte dos seus membros e, en todo caso, coa presenza do decano e do secretario ou, se for o caso, de quen os substituír. Este quórum da terceira parte será tamén o que rexerá para as xuntas extraordinarias.
De non se acadar o quórum de segunda convocatoria, haberase de convocar unha nova sesión no prazo máximo de dez días hábiles.
Artigo 13. Asistencia e desenvolvemento das sesións
1. A asistencia ás sesións dos órganos colexiados da Universidade é un dereito e un deber dos membros que os integran.
2. A condición de membro dos órganos colexiados do centro é persoal e non delegable.
3. Calquera persoa poderá xustificar a súa ausencia, por escrito, con anterioridade á sesión en que se produza e perante o secretario de facultade.
4. Ás sesións dos órganos colexiados só poderán asistir os seus respectivos membros, agás no caso que se recolle no artigo 11, apartados 4 e 5.
5. Non poderá ser obxecto de deliberación ou de acordo ningún asunto que non figurar incluído na orde do día, agás que estiveren presentes todos os membros do órgano colexiado e que o asunto for declarado urxente polo voto favorable da maioría.
Artigo 14. Votacións e adopción de acordos
1. As votacións poderán ser por asentimento por proposta do decano da facultade, a man alzada, públicas por chamamento, ou secretas. O decano da facultade decidirá a utilización dunha ou doutra modalidade. Porén, a votación secreta poderá ser utilizada cando o acordo que se debe adoptar tiver carácter persoal. Considéranse adoptados os acordos por asentimento cando as propostas que se someten á Xunta non suscitaren oposición de ningún dos seus membros e cando non requirise outra forma de votación ningún membro.
2. A xunta adoptará os seus acordos pola maioría dos votos afirmativos fronte aos negativos, sen ter en conta as abstencións, agás naqueles supostos en que se esixa, legal ou regulamentarmente, unha maioría absoluta ou cualificada.
3. En caso de empate nos resultados dunha votación, o decano decidirá co seu voto de calidade.
4. Non poderán someterse a votación aquelas cuestións que non estiveren especificadas en cada punto da orde do día e en relación directa con elas. Tampouco poderán tomarse acordos dentro dos apartados da orde do día correspondentes a “Informes” e “Rolda de intervencións”.
5. Calquera membro da Xunta de Facultade, antes de proceder á votación, poderá solicitar que se vixíe o quórum.
6. Unha vez que se iniciar unha votación, esta non se poderá interromper e ningún membro poderá entrar ou saír da sala mentres non rematar a votación.
Artigo 15. Actas
1. De cada sesión que tiver lugar o secretario redactará a acta, que especificará necesariamente a relación dos asistentes e dos ausentes que achegaren a xustificación, a orde do día da reunión, as circunstancias do lugar e do tempo en que tivo lugar, os puntos principais das deliberacións, así como o contido dos acordos e o xeito en que estes se adoptaron.
2. Na acta figurará, após solicitude dos respectivos membros da Xunta de Facultade, o voto contrario ao acordo que se adoptou, a súa abstención e os motivos que a xustificasen ou o sentido do seu voto favorable. Así mesmo, calquera membro ten dereito a solicitar a transcrición íntegra da súa intervención ou da súa proposta, sempre que achegue no acto ou no prazo que sinale o decano o texto que se corresponder fielmente coa súa intervención, de xeito que se faga así constar na acta ou que se una unha copia a ela.
3. Os membros que discreparen do acordo maioritario poderán formular un voto particular por escrito no prazo de corenta e oito horas, que se incorporará ao texto aprobado.
4. Cando os membros do órgano votaren en contra ou se abstiveren, quedarán exentos da responsabilidade que, se for o caso, puider derivarse dos acordos.
5. As actas aprobaranse na mesma ou na seguinte sesión mais, non obstante, o secretario poderá emitir unha certificación sobre os acordos específicos que se adoptaren, sen prexuízo da ulterior aprobación da acta.
Artigo 16. Comisións da Xunta de Facultade
1. A Xunta de Facultade, para os efectos do seu mellor funcionamento ou actuación, poderá constituír comisións con carácter de apoio ou de asesoramento que non terán capacidade decisoria, e que deberán remitir todas as propostas que se adoptaren á Xunta de Facultade ou ao decano, se for o caso, que decidirán en última instancia.
2. As comisións delegadas poderán ser estables ou conxunturais. Estas últimas poderán constituírse para situacións puntuais ou por asuntos concretos.
3. As comisións estarán compostas polos membros da Xunta de Facultade designados por ela mesma. Para a súa renovación seguiranse os mesmos criterios que establece o artigo 9 do presente regulamento e o que dispón para as xuntas de facultade no Regulamento de réxime electoral.
4. Na composición destas comisións estarán representados todos os sectores da Xunta de Facultade.
5. A composición das comisións permanentes será a seguinte:
-O presidente, o decano ou a persoa en quen delegar -Catro profesores -Dous estudantes -Un membro do PAS da facultade
6. As funcións que corresponderen a cada comisión serán asignadas pola Xunta de Facultade.
7. Para o seu funcionamento e para a adopción de acordos rexeranse polas normas establecidas para a Xunta de Facultade no presente regulamento.
8. As comisións delegadas redactarán unha acta sucinta en que se precisen tan só os acordos que se tomaron, e que asinará o secretario co visto e prace do presidente. A propia comisión nomeará o secretario.
9. O decano é o presidente de oficio de todas as comisións constituídas na facultade e poderaas convocar e presidir en calquera momento. Presidirá a comisión o decano ou un membro do equipo decanal en que delegue. Este membro que actúe por delegación deberá ser o que posúa as atribucións máis afíns á comisión convocada.
10. Pola súa natureza, as comisións en principio coordinan e presentan propostas á Xunta de Facultade, sempre sobre as cuestións que os Estatutos, este regulamento e os órganos de goberno da facultade lles encomendaren. Naquelas precisas materias que este regulamento establece, as comisións poderán ser decisorias, para o que será preciso que a Xunta lles delegue expresamente a competencia para a adopción das correspondentes decisións.
11. No caso de baixa prolongada (tres ausencias consecutivas non xustificadas) ou definitiva dun membro na comisión, este substituirase automaticamente polo seguinte máis votado para esta comisión.
Artigo 17. Da Comisión de Docencia e Calidade
1. A Comisión de Docencia e Calidade ten encomendadas as seguintes funcións:
1.1. Propoñer a limitación da capacidade do centro.
1.2. Propoñer a resolución das solicitudes de validacións e de adaptacións de estudos nacionais e estranxeiros.
1.3. Supervisar o bo funcionamento de todos os convenios de intercambio de estudantes, nacionais e internacionais, vixentes (Erasmus ou similares, tanto do alumnado das titulacións do centro como do que se incorpora a elas).
1.4. Realizar o seguimento dos planos de estudo, con especial atención ao Practicum.
1.5. Supervisar a marcha dos convenios para realizar prácticas externas, así como a selección dos candidatos.
1.6. Propoñer criterios e supervisar a proposta de horarios e de calendario de exames.
1.7. Facer o seguimento da docencia (aulas, actividade titorial e xestión académica, especialmente no relativo aos programas e ás actas) no ámbito das súas competencias.
1.8. Realizar o seguimento dos planos de mellora derivados da avaliación da calidade.
1.9. Impulsar os planos estratéxicos das titulacións do centro.
1.10. Informar o decano sobre as reclamacións que entraren no seu ámbito de competencia.
2. Nesta comisión estará presente, en calquera caso, o administrador do centro, con voz mais sen voto.
Artigo 18. Da Comisión de Biblioteca
1. A Comisión de Biblioteca ten as seguintes funcións:
1.1. Facer a proposta de mellora do regulamento da Biblioteca da facultade ou do ámbito bibliotecario que lle corresponder á facultade.
1.2. Propoñer a distribución por áreas de coñecemento dos fondos que lle corresponden á Biblioteca.
1.3. Xestionar os fondos propios da biblioteca para a adquisición da bibliografía e dos outros materiais documentais.
1.4. Elaborar informes acerca da situación da Biblioteca e facer propostas sobre as súas necesidades.
1.5. Propor a adquisición de bases de datos, de fondos de revistas e doutros materiais de carácter xeral.
1.6. Propor ás instancias correspondentes todas aquelas medidas que puideren convir ao desenvolvemento da Biblioteca: selección de bolseiros de colaboración en tarefas bibliográficas, asesoramento no proceso de catalogación, solicitude de novos equipamentos para a biblioteca, eventuais ampliacións dos espazos bibliotecarios etc.
1.7. Informar o decano sobre as reclamacións que entraren no seu ámbito de competencia.
2. Nesta comisión estará presente, en calquera caso, o director da Biblioteca, con voz mais sen voto.
Artigo 19. Da Comisión de Infraestruturas e Servizos
1. A Comisión de Infraestruturas e Servizos será competente nas seguintes materias:
1.1. Coordinar as infraestruturas e os servizos.
1.2. Propor criterios e decidir sobre os gastos das partidas ordinarias de mobiliario, de equipos e de material da facultade.
1.3. Presentar as propostas de obras de conservación, reparación e ampliación que foren necesarias no edificio.
1.4. Supervisar o funcionamento dos servizos e facer propostas de mellora.
1.5. Elaborar o regulamento de uso das aulas de informática do centro.
1.6. Informar o decano sobre as reclamacións que entraren no seu ámbito de competencia.
2. Nesta comisión estarán presentes, en calquera caso, o xefe do Negociado de Asuntos Económicos e un representante do PAS da Conserxaría, con voz mais sen voto.
Artigo 20. Da Comisión de Extensión Universitaria e Comunicacións.
1. A Comisión de Extensión Universitaria e Comunicacións encargarase de dinamizar a vida cultural da facultade mediante as seguintes medidas:
1.1. Elaborar un plano anual de actividades culturais, deportivas e de extensión universitaria, así como unha planificación económica deste.
1.2. Decidir os gastos de partida de actividades culturais, deportivas e de extensión universitaria.
1.3. Coordinar as accións de carácter extracurricular, culturais e deportivas.
1.4. Supervisar a estrutura, o deseño e os contidos da páxina web da facultade.
1.5. Informar o decano sobre as reclamacións que entraren no seu ámbito de competencia.
1.6. Propor a selección do seu persoal bolseiro.
SECCIÓN SEGUNDA. DOS ÓRGANOS UNIPERSOAIS
Artigo 21. Do decano de facultade
1. O decano de facultade ostenta a representación do seu centro e exerce as funcións de dirección e de xestión ordinaria deste.
2. O decano de facultade será nomeado polo reitor por un período de catro anos, tras a elección por parte da Xunta de Facultade entre o profesorado doutor que pertence aos corpos docentes universitarios do respectivo centro. Poderá ser reelixido.
3. O decano de facultade será elixido pola maioría dos votos validamente emitidos na Xunta de Centro. A súa revogación producirase en virtude do acordo que adopte a maioría absoluta da Xunta de Centro, pola petición dun terzo dos seus membros, coa proposta dun candidato alternativo. En caso de que non prosperase a moción, os membros asinantes desta non poderán tomar novamente a iniciativa de revogar o decano durante o mesmo mandato. Se a moción for aprobada deberase comunicar ao Rector para que se leven a cabo os trámites administrativos oportunos.
4. En caso de vacante, ausencia ou enfermidade o decano será substituído polo vicedecano, que será expresamente designado polo decano.
Artigo 22. Funcións do decano da facultade
Corresponden ao decano as seguintes funcións:
a) Representar o centro. b) Presidir as reunións da Xunta de Centro e de calquera outro órgano colexiado delas, e mais executar os seus acordos. c) Velar polo cumprimento da legalidade en todas as actuacións do centro, polo bo funcionamento dos servizos e polo mantemento da disciplina académica. d) Dirixir e supervisar as actividades do centro, especialmente a organización das actividades docentes. e) Propor ao reitor o nomeamento e o cesamento do vicedecano ou vicedecanos, e do secretario do centro. f) Controlar o cumprimento das funcións do persoal de administración e servizos adscritos ao centro. g) Presidir a Comisión de Selección do Persoal Docente e Investigador Contratado. h) Exercer as restantes funcións que se derivan do seu cargo, así como aquelas que lle atribuíren as disposicións legais vixentes e os Estatutos da Universidade da Coruña, aprobados por Decreto 101/2004, do 13 de maio.
Artigo 23. Vicedecanos de facultade
1. Para o mellor desenvolvemento das súas funcións, o decano contará coa axuda dos vicedecanos nas áreas de actividade a que responda a súa denominación, que actuarán baixo a súa dirección e dependencia, e que serán nomeados polo reitor por proposta do decano de entre os membros da comunidade universitaria do centro.
2. Cesarán por decisión do reitor por proposta do decano, por petición propia e, en todo caso, cando conclúa o mandato do decano. Nos dous últimos casos, continuarán en funcións ata a toma de posesión dos seus sucesores.
3. No caso de existiren varios, o decano designará a persoa que o deberá substituír en caso de ausencia ou de enfermidade.
4. Corresponde aos vicedecanos dirixir e coordinar, baixo a autoridade do decano, a área de competencia que este lles asignar.
Artigo 24. Secretario de facultade
1. O secretario do centro é a persoa que dá fe dos actos e dos acordos dos órganos de goberno e de administración do centro. Será nomeado polo reitor, por proposta do decano, entre o profesorado que pertenza aos corpos docentes universitarios do respectivo centro. Cesará por decisión do reitor por proposta do decano, por petición propia e, en todo caso, cando concluír o mandato do decano. Nos dous últimos casos, continuará en funcións ata a toma de posesión do seu sucesor.
2. En caso de vacante, ausencia ou enfermidade, o secretario será substituído polo vicedecano que determine o decano.
3. Serán funcións do secretario, ademais das legalmente establecidas, as seguintes:
a) A formación e a custodia dos libros de actas dos órganos colexiados do centro. b) A recepción e a custodia das actas de cualificación de exames. c) A custodia da restante documentación oficial do centro. d) A expedición de certificacións dos acordos e de todos os actos ou feitos que constaren nos documentos oficiais do centro. e) A custodia do selo do centro e do rexistro deste. f) A publicidade dos acordos dos órganos colexiados do centro. g) Calquera outra función que lle delegar o decano ou que lle encomendaren as disposicións legais vixentes e os Estatutos da Universidade da Coruña, aprobados por Decreto 101/2004, do 13 de maio.
TÍTULO III. DA ACTIVIDADE DOCENTE
Artigo 25. Da organización da docencia
1. A Xunta de Facultade deberá aprobar anualmente o calendario de exames e os horarios docentes do centro, que propoñerá a Comisión de Docencia e Calidade.
2. Todas as modificacións do calendario de exames e dos horarios do centro deberán ser referendadas pola Xunta de Facultade.
3. A Xunta de Facultade deberá asignar anualmente a docencia ás áreas de coñecemento que corresponderen, de acordo sempre cos planos de estudo que se aprobaron oficialmente.
TÍTULO IV. DO RÉXIME ECONÓMICO
Artigo 26. Recursos económicos
1. Para a realización da organización do ensino e dos procesos académicos, administrativos e de xestión a facultade dispón dos seguintes recursos:
a) Os bens, os equipos e as instalacións que, previamente inventariados, a Universidade da Coruña lle destinar.
b) Os recursos que nos orzamentos da Universidade da Coruña se lle asignaren.
c) Calquera outro recurso que lle puidese ser atribuído.
2. Correspóndelles aos órganos de goberno da facultade velar polo mantemento e pola renovación dos recursos que están adscritos a ela. Da súa conservación directa son responsables todos os membros da comunidade da facultade, e esta será supervisada polo decano.
Artigo 27. Competencias en materia económica
1. A Xunta de Facultade adoptará anualmente os criterios para a asignación de recursos do centro que serán destinados ao seu funcionamento e á atención das tarefas que lle son propias.
2. Correspóndenlle ao decanato as seguintes funcións:
a) Elaborar e presentar anualmente á Xunta de Facultade, para o seu debate e, se for o caso, para a súa aprobación, unha estimación dos ingresos e dos gastos do centro no seu conxunto co reparto o máis pormenorizado posible dos capítulos e das unidades de gasto que se prevén para o exercicio económico seguinte.
b) Elaborar e presentar anualmente á Xunta de Centro, para o seu debate e, se for o caso, para a súa aprobación, unha conta xeral dos ingresos e dos gastos do centro no seu conxunto, en que se distingan capítulos, conceptos e, no que for posible, unidades de gasto, unha vez que se remate cada exercicio económico.
TÍTULO V. DA REFORMA DO REGULAMENTO
Artigo 28. Iniciativa de reforma do regulamento
Poderán propor a reforma do presente regulamento un terzo dos membros da Xunta de Facultade. A proposta de modificación presentarase mediante un escrito motivado que se dirixirá ao decano.
Artigo 29. Tramitación da reforma do regulamento
O texto da proposta de reforma será enviado polo decano aos membros da Xunta de Facultade, que disporá de quince días para presentar emendas. Unha vez que transcorra este prazo, convocarase a Xunta de Facultade para aprobar ou rexeitar a reforma que se propuxo. Á convocatoria xuntaranse as emendas que se presentaren, as cales se someterán a debate e a votación.
Artigo 30. Aprobación da proposta de modificación do regulamento
Para a modificación do regulamento requirirase a súa aprobación pola maioría absoluta do total dos membros da xunta e a súa posterior aprobación polo Consello de Goberno da Universidade.
DISPOSICIÓNS TRANSITORIAS
ÚNICA. Período de adaptación das comisións de traballo
As comisións que existen na facultade, cando entre en vigor o presente regulamento, extinguiranse no prazo máximo dun mes, e deberán conformarse e constituírse as novas comisións de conformidade co que dispón este regulamento nese prazo.
DISPOSICIÓNS FINAIS
PRIMEIRA. Derrogatoria
Queda derrogado o anterior Regulamento de réxime interno do centro.
SEGUNDA. Entrada en vigor
O presente regulamento entrará en vigor o mesmo día en que o aprobe o Consello de Goberno.
A un click
Guías docentes
Horarios
Exámenes
Calendario académico
Tutorías
Prácticas externas
TFG / TFM
Sugerencias
Aviso legal
Área restringida