 
1 
 
Calendario académico da Universidade da Coruña para o curso 2025/26 
 
1. CURSO ACADÉMICO 
O curso académico 2025/26 abarcará dous períodos académicos e comprenderá desde o 1 de setembro 
de 2025 ata o 31 de agosto de 2026. 
Considerarase alumnado do curso académico 2025/26 aquel que  deba ser avaliado das 
Prácticas/TFG/TFM en segunda oportunidade,  cuxas actas se asinen  e entreguen o 30 de setembro de 
2026, conforme se establece neste calendario. 
 
 
2. PERÍODOS LECTIVOS 
As actividades académicas docentes comprenden os seguintes períodos lectivos: 
Primeiro cuadrimestre: desde o 8 de setembro ao 19 de decembro de 2025 
Segundo cuadrimestre: desde o 26 de xaneiro ao 15 de maio de 2026 
Co fin de facilitar a planificación docente dos  másteres, e cando non necesiten utilizar o período de 
avaliación, poderán aprazar o inicio das súas actividades docentes do primeiro cuadrimestre ata o 20 de outubro 
e prolongalas ata o 23 de xaneiro . Neste caso, o segundo cuadrimestre poderá comezar unha semana máis 
tarde. Estas modificacións non poderán afectar as datas de entrega de actas establecidas neste calendario. 
Por razóns de coordinación, os estudos interuniversitarios poderán adaptar estes períodos lectivos aos 
calendarios que se establezan coas outras universidades participantes. 
As posibilidades recollidas nos dous parágrafos anteriores necesitan a autorización da persoa titular d a 
Vicerreitoría de Titulacións e Internacionalización. Para iso, a persoa coordinadora na UDC dos estudos 
afectados deberá enviar, por correo electrónico e antes do 1 de outubro de 202 5, a súa solicitude 
debidamente xustificada ao Servizo de Organización Académica (soa@udc.gal) para a súa tramitación. 
 
 
3. PERÍODOS DE AVALIACIÓN 
Para a súa avaliación, os/as estudantes de grao e máster terán dereito en cada curso académico a dúas 
oportunidades e o calendario quedará organizado en catro períodos: 
 
Oportunidades Datas de avaliación Data límite de sinatura e 
entrega de actas  
Adianto de oportunidade  Do 17 de novembro ao 5 de 
decembro de 20251 
12 de decembro de 2025 
Materias do primeiro 
cuadrimestre 
Do 7 ao 23 de xaneiro de 2026 6 de febreiro de 2026 
Prácticas (actas conxuntas), fixadas 
polos centros 2 de marzo de 2026 
Materias do segundo 
cuadrimestre e anuais 
Do 18 de maio ao 5 de xuño de 2026 19 de xuño de 202 6 
Prácticas (actas conxuntas), fixadas 
polos centros 3 de xullo de 2026 
2ª oportunidade 
Do 22 de xuño ao 10 xullo de 20262 17 de xullo de 2026 
Prácticas (actas conxuntas), fixadas 
polos centros 30 de setembro de 2026 
 
1 As datas de avaliación correspondentes ao adianto de oportunidade serán establecidas polos centros só no caso 
de existir solicitudes. 
2 Os exames organizaranse  de forma que se realicen primeiro aqueles correspondentes ás materias do primeiro 
cuadrimestre e a continuación os das materias do segundo cuadrimestre e/ou anuais. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: QOU1CVDBG4N4FAN8PKP80VGJ
Este documento es copia auténtica de un documento custodiado por la Universidade da Coruña. Fecha de creación: 17/07/2025 14:17:47  Página 1 de un total de 2 página(s).


 
2 
 
 
Para a avaliación das Prácticas que utilicen actas individualizadas e dos TFG/TFM, os/as estudantes de 
grao e máster terán dereito en cada  curso académico a dúas  oportunidades, de acordo co  seguinte 
calendario: 
 
 Datas de avaliación Data límite de sinatura e 
entrega de actas 
TFG/TFM 
Nas datas fixadas polos centros, 
respectando a norma que regula o 
TFG/TFM 
30 de setembro de 2026 
Prácticas (actas individualizadas) Nas datas fixadas polos centros 30 de setembro de 2026 
 
Ademais, no caso das titulacións de grao, os centros deberán fixar unha data de defensa e peche de actas 
individualizadas de TFG e Prácticas anterior ou igual ao 8 de xullo de 2026, co fin de garantir que o 
estudantado que finalice a súa titulación ata a data indicada poida prescribirse nos mestrados da UDC no 
prazo ordinario. 
A matrícula e defensa do TFG e do TFM realizaranse conforme ao disposto na normativa vixente da UDC 
que regule a matrícula e defensa do TFG e TFM. 
Os estudos interuniversitarios poderán adaptar as datas de avaliación aos calendarios que, de modo 
coordinado, se establezan coas outras universidades participantes, tras a autorización da persoa titular da 
Vicerreitoría de Títulacións e Internacionalización. Para iso, a persoa coordinadora na UDC dos estudos 
afectados deberá enviar, por correo electrónico e antes do 1 de outubro de 2025, a súa solicitude ao Servizo 
de Organización Académica (soa@udc.gal) para a súa tramitación.  
Non se permitirá cambio nas datas de peche de actas das distintas oportunidades salvo por causas de 
forza maior debidamente xustificadas e con autorización d a VTI. No caso de que as datas de peche de 
actas das distintas universidades participantes nalgún título interuniversitario non concorden coas 
establecidas neste calendario , as comisións interuniversitarias deberán acordar as datas que utilizarán, 
pero sempre respectando as que figuran neste documento.  
 
4. PERÍODOS NON LECTIVOS 
 
As actividades académicas docentes e de avaliación de todos os plans de estudo interromperanse desde 
o día 22 de decembro de 2025 ata o día 6 de xaneiro de 2026 (ambos incluídos); os días 16 e 17 de febreiro 
de 202 6, desde o 30 de marzo ao 6 de abril  de 202 6 (ambos incluídos) e o mes de agosto. Quedarán 
exceptuadas desta prescrición as Prácticas Académicas Externas. 
 
 Terá carácter festivo o día 30 de xaneiro de 202 6 pola festividade do Día da Universidade. Así mesmo,  
posuirán carácter festivo os días das festas oficiais do Estado, da  Comunidade Autónoma e das cidades 
onde estea cada centro, así como o día da festividade de cada un deles. 
 
Coa finalidade de aproveitar  ao máximo os días lectivos, sempre que  as festividades da Universidade 
coincidan en martes ou en xoves celebraranse o luns ou  o venres máis próximo; e se coincidisen en 
mércores trasladaranse ao venres. As que coincidan en sábado,  domingo ou festivo celebraranse o día 
anterior ou o seguinte lectivo. 
 
 
 
 
 
O Reitor 
 
 
 
 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: QOU1CVDBG4N4FAN8PKP80VGJ
Este documento es copia auténtica de un documento custodiado por la Universidade da Coruña. Fecha de creación: 17/07/2025 14:17:47  Página 2 de un total de 2 página(s).
