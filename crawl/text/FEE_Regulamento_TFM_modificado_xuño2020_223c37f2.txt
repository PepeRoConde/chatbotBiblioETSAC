Facultade de Economía e Empresa 
1/10 
 
 
 
 
 
(APROBADO POLA XUNTA DE FACULTADE DO 20/12/2013) 
(MODIFICADO POLA XUNTA DE FACULTADE DO 12/11/2018) 
(MODIFICADO POLA XUNTA DE FACULTADE DO 08/06/2020) 
 
Exposición de motivos 
O Real decreto 1393/2007 1 establece no artigo 15.3, situado no capítulo 4, que se dedica ás 
ensinanzas oficiais de mestrado, que «estas ensinanzas concluirán coa elaboración e defensa 
pública dun traballo de fin de mestrado, que terá entre 6 e 30 créditos», sen se recoller ningunha 
outra disposición sobre o proceso de elaboración e avaliación que, en consecuencia e no 
exercicio da súa autonomía, deberá ser regulado por cada universidade. Para estes efectos, a 
normativa pola que se regulan as ensinanzas oficiais de grao e mestrado universitario na UDC 2 
especifica o seguinte sobre a organización dos plans de estudo de mestrado no apartado 1.3 do 
artigo 6: «O traballo de fin de mestrado defenderase unha vez que se supere o resto dos créditos 
da titulación. No plan de estudos de mestrado deberá establecerse a titorización, a avaliación e 
os procedementos de realización do devandito traballo, sempre supervisado polas persoas 
responsables, ou comisión c 
orrespondente se houber, do mestrado universitario. O número de créditos asignados ao 
traballo de fin de mestrado será como máximo de 12, excepto naqueles mestrados de carácter 
investigador en que será como mínimo de 12 créditos». 
O Estatuto do estudante universitario3 establece no artigo 27: «Os proxectos de fin de carreira, 
traballos de fin de grao e mestrado, así como as teses de doutoramento, rexeranse pola súa 
normativa específica». Así mesmo, nas epígrafes g) e h) do artigo 9 sinálanse os dereitos 
 
 
 
1 Real decreto 1393/2007, de 29 de outubro, polo que se establece a ordenación das ensinanzas 
universitarias oficiais (BOE n.º 260, de 30 de outubro de 2007). Modificado polo Real decreto 861/2010, 
de 2 de xullo (BOE n.º 161, de 3 de xullo de 2010). 
2 Normativa pola que se regulan as ensinanzas oficiais de grao e mestrado universitario na UDC, aprobada 
polo Consello de Goberno na súa sesión de 27 de xuño de 2012. 
3 Real Decreto 1791/2010, de 30 de decembro, polo que se aproba o Estatuto do estudante universitario 
(BOE n.º 318, de 31 de decembro de 2010). 
REGULAMENTO DOS TRABALLOS DE FIN DE MESTRADO NOS TÍTULOS DA FACULTADE DE ECONOMÍA E 
EMPRESA DA UNIVERSIDADE DA CORUÑA 

Facultade de Economía e Empresa 
2/10 
 
 
 
 
específicos dos estudantes de mestrado en relación co traballo de fin de mestrado; e no artigo 
30 o dereito á revisión das cualificacións. Neste contexto, e coa finalidade de unificar os criterios 
e procedementos para garantir unha actuación homoxénea á hora de planificar e avaliar os 
traballos de fin de mestrado  (en diante TFM) da Facultade de Economía e Empresa (en diante 
FEE), resulta conveniente establecer as seguintes normas de carácter xeral. Isto, sen prexuízo 
das posibles particularidades de cada título do centro, que necesariamente deberán ser 
atendidas e convenientemente reguladas e publicadas como anexos a este regulamento. 
1. Obxecto e ámbito de aplicación 
 
1.1. Este regulamento contén as directrices relativas á definición, realización, defensa, 
cualificación e tramitación administrativa dos TFM marcados nos diferentes plans de estudos de 
mestrado que se imparten neste centro, de acordo coa normativa pola que se regulan as 
ensinanzas oficiais de grao e mestrado universitario na UDC, aprobada polo Consello de Goberno 
na súa sesión de 27 de xuño de 2012. 
1.2. O contido deste regulamento complétase co resto de regulamentacións e procedementos 
da UDC que se atoparen en vigor e que se referiren, entre outros aspectos, ao sistema de 
avaliación, ao recoñecemento e á transferencia de créditos, así como á mobilidade de 
estudantes. 
2. Comisión Académica de Mestrado 
 
2.1 A Xunta da FEE creará a Comisión Académica de Mestrados. Esta comisión asumirá as 
funcións de coordinación académica e será a encargada de xestionar todo o proceso relativo aos 
TFM e asegurar a aplicación deste regulamento. 
2.2 Formarán parte da Comisión Académica de Mestrados: 
a. O/a decano/a, ou persoa na que delegue. 
b. O/a secretario/a da facultade, que actuará como secretario/a da comisión. 
c. O/a vicedecano/a con competencias en organización académica. 
d. Os/as directores/as dos departamentos con sede na FEE ou persoa en quen deleguen. 
e. Os/as coordinador/a dos mestrados da FEE. 
f. O/a coordinador/a do Plan de Acción Titorial da FEE. 
g. O/a administrador/a do centro. 
h. Un representante do estudantado na Xunta de Facultade, preferentemente matriculado nos 
mestrados impartidos na FEE. 

Facultade de Economía e Empresa 
3/10 
 
 
 
 
2.2. Sen prexuízo doutras funcións que especificamente lle asigne a Comisión Académico 
Docente da FEE no tocante aos mestrados, a Comisión Académica de Mestrados será 
competente nas seguintes materias: 
a. Estimar anualmente o número de propostas de temas de TFM necesarios no seguinte ano 
académico e do reparto entre os departamentos con docencia no título. 
b. Informar o Coordinador da oferta de directores/as e temas de TFM recibida dos 
departamentos. 
c. Velar por que os temas de que for obxecto o TFM, tanto no seu nivel como na súa extensión 
e os seus obxectivos, posibiliten que o/a estudante o realice no número de horas equivalentes 
aos créditos ETCS asignados a e ste traballo no plan de estudos, e coa duración que alí se 
establece. 
d. Propor unha asignación provisional de TFM e director/a aos alumnos matriculados e informar 
as reclamacións presentadas a esta asignación. 
e. Informar calquera solicitude de modificación de asignación de TFM. 
f. Informar as solicitudes de defensa do TFM. 
g. Publicar instrucións relativas á presentación dos TFM e á súa defensa pública. 
h. Propoñer os membros dos tribunais dos TFM e os traballos que terán que avaliar. 
i. Seleccionar os TFM que serán publicados no Repositorio Institucional da UDC (RUC). 
j. Propoñer anualmente un calendario cos prazos das diferentes fases da asignación e 
elaboración dos TFM. 
k. Atender calquera incidencia relativa aos TFM. 
l. Todas aquelas outras que estableza a Xunta de Facultade. 
 
3. Natureza e características do TFM 
 
3.1. O TFM supón a realización, por parte de cada estudante e de forma individual, dun traballo 
de especialización que integre os coñecementos asimilados nas diversas disciplinas impartidas 
durante o mestrado. Baixo a supervisión dun ou máis directores/as, o TFM centrarase ben no 
desenvolvemento dunha aplicación de tipo práctico relacionada cos contidos curriculares do 
mestrado ou ben na realización dun traballo de investigación en materias propias dos contidos 
e temáticas do mestrado. 
3.2. O TFM deberá estar orientado a se aplicaren as competencias asociadas ao título. En 
concreto, neste traballo deben desenvolverse os contidos formativos recibidos, así como as 

Facultade de Economía e Empresa 
4/10 
 
 
 
 
capacidades, competencias e habilidades adquiridas durante o período de docencia do mestrado 
e facilitará tamén o desenvolvemento das habilidades críticas, analíticas e c reativas do 
alumnado ao adaptar solucións e métodos estudados na teoría a problemas reais. 
3.3. O TFM pode ser defendido e avaliado unha vez se tiver constancia fidedigna de que o 
estudantado teña superados todos os demais créditos necesarios para a obtención d o título e 
estar matriculado do TFM, agás cando sexa realizado dentro de programas de mobilidade, para 
o que disporá dunha regulamentación específica. 
3.4. Aqueles alumnos que estean matriculados no TFM que estean participando nun programa 
de intercambio, defenderán o TFM segundo o establecido nunha regulamentación específica. 
3.5. A titularidade dos dereitos de propiedade intelectual do TFM, se for o caso, corresponderá 
a quen o realizar segundo queda recollido no apartado h) do artigo 9 do RD 1791/2010 do 30 de 
decembro, polo que se aproba o Estatuto do estudante universitario salvo que se establecer 
doutra maneira no documento de asignación do TFM que cada estudante debe asinar, nos 
termos e coas condicións previstas na lexislación vixente. 
3.6. O tema de que for obxecto o TFM, tanto no seu nivel como na súa extensión e os seus 
obxectivos, deberá posibilitar que o/a estudante o realice no número de horas equivalentes aos 
créditos ECTS asignados a este traballo no plan de estudos, e coa duración que alí se establece. 
O centro, a través da subcomisión Académica de Mestrados, velará mediante os mecanismos de 
coordinación existentes no mestrado polo cumprimento do anterior e, en consecuencia, para 
alcanzar as taxas de eficiencia, éxito e graduación a que fai referencia a memoria do mestrado. 
4. Dirección académica do TFM 
 
4.1. Con carácter xeral, o TFM será dirixido por un/unha profesor/a pertencente ás áreas de 
coñecemento con docencia nos plans de estudos dos títulos de mestrado  que se imparten na 
Facultade de Economía e Empresa. Non obstante, e logo da autorización da Comisión Académica 
do Mestrado, un/ha profesor doutras áreas podería dirixir un TFM sobre materias relacionadas 
cos contidos curriculares do mestrado. En todo caso, este profesor/a terá vinculación 
permanente á universidade ou contrato en vigor durante todo o curso académico para o que se 
oferta o TFM. Tal profesor/a será responsable de: 
a) expoñerlle ao estudantado titorizado as características do traballo, e orie ntalo no seu 
desenvolvemento; 

Facultade de Economía e Empresa 
5/10 
 
 
 
 
b) realizar un seguimento da elaboración do TFM e velar polo cumprimento dos obxectivos 
fixados; 
c) autorizar a presentación e defensa do TFM; 
d) elaborar un informe razoado de avaliación conforme ao modelo proposto pola Comisión 
Académica de Mestrado. 
4.2. O TFM poderá ser dirixido por máis dunha persoa. Nese caso, cando menos unha delas 
deberá ser un membro do profesorado pertencente aos departamentos que imparten docencia 
no título de mestrado en que estiver matriculado o/a estudante. 
Por outra parte, se no marco dun convenio de prácticas ou mobilidade o/a estudante ten que 
desenvolver parte do TFM ou a súa totalidade noutro organismo distinto á UDC, unha das 
persoas que dirixa o traballo poder á pertencer a esa entidade, co fin de que colabore na 
definición e o desenvolvemento do TFM. 
5. Matrícula, calendario académico e actas 
 
5.1. A matrícula dos TFM realizarase dentro do prazo xeral de matrícula establecido pola UDC, 
ou no período de ampliación da matrícula se o/a alumno/a reúne os requisitos para poder 
realizar esta modalidade de matrícula, mediante o aboamento dos prezos públicos que 
corresponderen de acordo co número de créditos asignados ao TFM. 
5.2. Poderán matricularse no TFM os/as estudantes que se matriculen tamén en todas as 
demais materias que lle restan para obter o título. 
5.3. O centro, atendendo a criterios de programación docente, establecerá a realización das 
defensas dos TFM dentro dos prazos marcados no calendario académico que aprobar o Consello 
de Goberno. 
5.4. O peche e entrega das actas de avaliación dos TFM aterase ao previsto no calendario 
académico aprobado polo Consello de Goberno. 
6. Oferta de temas dos TFM e asignación de direccións 
 
6.1. A Comisión Académica de Mestrado fará unha estimación anual do número de temas de 
TFM que serán necesarios para a oferta do seguinte ano académico e do reparto entre os 
departamentos con docencia no título. O coordinador do mestrado informará a cada 
departamento no momento de elaboración do PDA sobre cantas d estas propostas lle 
corresponden presentar. 

Facultade de Economía e Empresa 
6/10 
 
 
 
 
6.2. Os departamentos enviarán as propostas de temas á Comisión Académica de Mestrado no 
prazo establecido polo coordinador. 
6.3. Os temas ou as liñas dos TFM e os/as directores/as correspondentes proporanse de xeito 
razoado. Tal proposta será remitida ao Coordinador do mestrado desde os departamentos a que 
este lles fixer o encargo dos TFM. Cada proposta irá acompañada da seguinte información: 
a) Título do tema ou liña do Traballo. 
b) Director/a do Traballo. 
c) Breve descrición do contido: obxectivos e métodos. 
d) Programa do Traballo. 
e) Recomendacións (materias aprobadas, cursar determinadas materias, etc.). 
f) Posibilidade de realización en inglés (si/non). 
6.4. A Comisión Académica de Mestrado informará sobre a l istaxe de temas e directores/as 
propostos ao Coordinador, quen a publicará. A devandita listaxe garantirá un número de 
direccións suficiente para a totalidade dos estudantes matriculados no TFM. 
6.5. Unha vez finalizados os pasos anteriores, o estudantado matriculado no TFM, no prazo e co 
modelo de impreso que o Coordinador establecer, presentará unha solicitude de asignación por 
orde de preferencia dun número mínimo de temas que será determinado pola Comisión 
Académica de Mestrado. 
6.6. A Comisión Académica de Mestrado preparará unha proposta de asignación provisoria, en 
que intentará respectar as opcións manifestadas polo estudantado e o profesorado implicado, 
baixo o principio de igualdade, mérito e capacidade. Para dirimir as prioridades na elección de 
tema o u dirección tomarase como criterio o expediente académico. Esta listaxe deberá ser 
publicada a principios do primeiro cuadrimestre. 
6.7. Coa publicación da proposta provisoria establecerase un período de reclamacións. Resoltas 
estas, publicarase unha listaxe definitiva. Calquera modificación posterior terá que efectuarse 
de común acordo entre o alumnado e o profesorado afectado, e en calquera caso sempre que a 
Comisión Académica de Mestrado informe favorablemente. 
6.8. O estudante poderá, así mesmo, desenvolver un proxecto sobre un tema específico do seu 
interese. Para isto, deberá pórse directamente en contacto cun/cunha profesor/a que puidese 
estar interesado/a para que actúe como director/a. Neste caso, deberá solicitalo por escrito ao 
coordinador no prazo que se estableza e no formulario correspondente, que terá que ir asinado 

Facultade de Economía e Empresa 
7/10 
 
 
 
 
polo director/a. Oída a Comisión Académica de Mestrado, o Coordinador resolverá. Os traballos 
asignados por este medio figurarán na listaxe á que fai referencia o punto 6.7. 
Os traballos asignados por esta vía non computarán a efectos do reparto establecido polo 
departamento. 
6.9. Para o alumnado que se matricula no período de ampliación da matrícula, deberá abrirse 
un novo prazo de asignación de traballo e director/a que deberá estar rematado a principios do 
segundo cuadrimestre. 
6.10. Aínda que o TFM está asignado ao segundo cuadrimestre, se a superación deste traballo 
supón o remate dos estudos, o alumnado poderá defendelo no período establecido para a 
primeira oportunidade do primeiro cuadrimestre e, de ser o caso, na oportunidade de xullo. Para 
isto o alumnado deberá facer a correspondente solicitude, avalada polo/a director/a, ante o 
coordinador que será quen resolverá. 
6.11. No caso de non terse defendida o TFM no correspondente curso académico, o alumno 
poderá solicitar por unha soa vez a prórroga da asignación de tema e director/a. A solicitude 
estará asinada polo director/a. 
6.12. Con antelación suficiente a FEE establecerá un calendario para as diferentes fases deste 
procedemento de asignación. 
7. Características dos traballos 
 
7.1. O traballo desenvolvido amosará as tarefas desenvolvidas polo estudante. A Comisión 
Académica de Mestrado da FEE poderá establecer unha extensión e un formato común para 
todos ou algúns dos elementos do traballo, particularmente, portada e primeira folla. 
7.2. Como norma xeral o traballo incorporará, polo menos, os seguintes apartados: 
Primeira páxina, na que figurará o título completo, o parágrafo “traballo de fin de mestrado 
presentado na FEE da UDC para a obtención do mestrado en [mestrado correspondente]”, curso 
académico de presentación, nome do estudante, nome(s) do(s) director(es). 
Título completo en galego, español e inglés. 
Breve resumo na lingua usada e en inglés (de estar redactado en inglés, nalgunha das lin guas 
oficiais de Galicia). 
Palabras chave 
Índice de contidos e táboas 
Conclusións

Facultade de Economía e Empresa 
8/10 
 
 
 
 
Bibliografía empregada para a realización do traballo 
 
8. Presentación e defensa dos TFM 
 
8.1. A FEE aprobará e publicará, xunto coas datas oficiais de exames de cada curso académico, 
os períodos de presentación dos TFM. 
8.2. Na oportunidade pertinente, o/a estudante presentará a solicitude de defensa e avaliación 
do TFM a través da Secretaría Virtual e subir á a esta S ecretaría a versión electrónica do TFM. 
Unha vez completado este trámite, o/a estudante deberá presentar na  Administración do 
centro, no prazo establecido a estes efectos, cantos documentos estimar necesarios a Comisión 
Académica. Para efectuar este trámite, dita comisión establecerá o procedemento a seguir, sen 
prexuizo do previsto na Lei de procedemento administrativo común  das administracións 
públicas. Rematado o prazo de solicitudes, a Administración do Centro achegará a 
documentación que proceda aos membros do tribunal de avaliación. 
8.3. O estud antado defenderá os seus TFM pública e presencialmente. No caso de que o/a 
estudante solicite de forma motivada e acreditada defender o TFM de forma non‐presencial, 
cumprirá que o faga ante a Comisión de Plans de Estudo, delegada do Consello de Goberno, para 
que a autorice ou non. Isto sempre de se daren as condicións legais, técnicas, administrativas e 
económicas que o permitiren. 
8.4. A realización, presentación e defensa dos TFM poderán efectuarse en calquera dos idiomas 
empregados na impartición do mestrado, de acordo co disposto na memoria de verificación do 
título. 
8.5. Cada estudante disporá dun tempo máximo para a defensa do TFM. Neste tempo deberá 
expoñer os obxectivos, a metodoloxía, o contido e as conclusións do seu traballo. Con 
posterioridade terá que atender as preguntas, as aclaracións, os comentarios e as suxestións 
que puideren formularlle os membros do tribunal de avaliación. 
8.6. A Comisión Académica de Mestrado publicará instrucións relativas á presentación dos TFM 
e á súa defensa pública. 
9. Tribunais de avaliación 
 
9.1. Os tribunais de avaliación configuraranse da forma que establecer a Comisión Académica 
de Mestrado, segundo o número de alumnos matriculados e a temática dos diferentes TFM que 
se presentaren. 

Facultade de Economía e Empresa 
9/10 
 
 
 
 
9.2. Cada tribunal estar á formado por 3 profesores/as e outros tantos suplentes. Todos eles 
deberán ter docencia no mestrado no curso actual ou en cursos anteriores. O/a titor/a do TFM 
non poderá formar parte do tribunal. Presidirá o/a profesor/a de maior categoría académica e 
antigüidade e actuará como secretario o de menor categoría académica e antigüidade. 
9.3. Unha vez constituídos os tribunais de avaliación, estes, de acordo co centro, establecerán a 
orde de exposición dos estudantes no caso de seren varios, así como o día, a hora e o lugar de 
realización das defensas dos TFM. Realizarase a adecuada comunicación destes datos a todo o 
estudantado e profesorado afectado. 
10. Avaliación e cualificación 
10.1. Unha vez realizada a exposición do/a estudante, o tribunal deliberará sobre a cualificación 
que lle corresponde, tendo en conta o informe do titor. Os criterios faranse públicos antes das 
defensas dos TFM. Para a cualificación final establecerase a media aritm ética das cualificacións 
asignadas ao TFM por cada un dos membros do tribunal. 
10.2. Os membros do tribunal realizarán un informe, conforme ao modelo que se elaborará para 
estes efectos, no que se avaliarán de 0 a 10 os seguintes aspectos: 
a) Valoración do traballo: fundamentos teóricos, metodoloxía, análise de resultados, conclusión 
e redacción. 
b) Defensa do traballo (exposición oral): axudas visuais, orde lóxica na exposición dos temas, 
habilidades oratorias, solvencia na contestación das preguntas. 
10.3. A cualificación final outorgada por cada membro do tribunal ao TFM obterase de acordo 
coa seguinte ponderación: 
a) Valoración do TFM (VT): 50% 
b) Defensa do traballo (DT): 50% 
A cualificación final do traballo por cada membro do tribunal será, por tanto, 0,5*VT+0, 5*DT, 
indicada cunha cifra decimal. As pautas para a avaliación do TFM polo tribunal figuran no Anexo 
a este Regulamento. 
10.4. A cualificación final do TFM obterase como media aritmética, indicada cunha cifra decimal, 
das cualificacións outorgadas por cada membro do tribunal. Deberá engadírselle a 
correspondente cualificación cualitativa: 
a) 0‐4,9 suspenso 
b) 5,0‐6,9 aprobado 
c) 7,0‐8,9 notable 

Facultade de Economía e Empresa 
10/10 
 
 
 
 
d) 9,0‐10 sobresaliente 
10.5. Accederá á mención de matrícula de honra, se así o decide por unanimidade o tribunal 
avaliador, o estudantado que obtiver unha cualificación igual ou superior a 9 puntos. 
10.6. No caso de o/a estudante obter a cualificación de suspenso, o tribunal faralle chegar  un 
informe coas recomendacións oportunas para a mellora do traballo e a súa posterior avaliación. 
Enviaráselle(s) unha copia deste informe á(s) persoa(s) que dirixiron o TFM. 
10.7. A revisión e/ou reclamación das cualificacións finais dos TFM levaranse a cabo de 
conformidade co previsto na normativa da UDC. 
11. Consulta e publicación dos TFM 
 
11.1. A Comisión Académica de Mestrado seleccionará os traballos que serán publicados no 
Repositorio Institucional da UDC (RUC). Para isto, a administración do centro enviará unha copia 
en formato electrónico ao Servizo de Biblioteca. 
11.2. En caso de que o(s) autor(es) do TFM non autorice(n) o depósito e a publicación deste no 
RUC, por razóns de confidencialidade entre outras, deberá(n) solicitalo previamente ante a 
Comisión Académica de Mestrado, que resolverá en cada caso. 
12. Disposición derrogatoria 
 
Quedan derrogada toda a normativa anterior sobre TFM e nomeadamente a que se opoña nos 
seus contidos ao presente regulamento. 
11. Disposición final 
 
Este regulamento entrará en vigor no curso 2014/2015. 
Anexo: Pautas para a avaliación do TFM polo tribunal 4 
Valoración do TFM (VT) 
• Estrutura, aspectos formais e redacción (30%) 
• Contido e conclusións (70%) 
Defensa do traballo (DT) 
• Exposición, síntese e presentación (50%) 
• Resposta ás preguntas do Tribunal (50%) 
A cualificación final do TFM será 0,5*VT+0,5*DT, indicada cunha cifra decimal. 
 
 
4 Modificado pola Xunta de Facultado o 12/11/2018.