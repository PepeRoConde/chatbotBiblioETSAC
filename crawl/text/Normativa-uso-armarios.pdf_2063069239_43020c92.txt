NORMATIVA PARA A XESTIÓN E O USO DOS ARMARIOS DA 
FACULTADE DE DEREITO DA UNIVERSIDADE DA CORUÑA 
(Aprobada pola Xunta de Facultade de data 27 de xullo de 2018) 
CAPÍTULO I 
Disposicións xerais 
Artigo 1. Obxecto 
O obxecto da presente normativa é a regulación da xestión e o uso dos armarios situados 
ao carón da Biblioteca, no andar baixo da Facultade de Dereito, para que os membros da 
comunidade universitaria podan depositar neles material d e carácter académico e 
persoal. 
Artigo 2. Comisión de armarios 
1. Constituirase unha Comisión de armarios, que estará integrada polo Decano da 
Facultade (Presidente), o Vicedecano de estudantes e ordenación académica e un  
representante de cada asociación estud antil representada na Xunta do Centro (Vocais) e 
o Secretario da Facultade (Secretario). 
2. Son funcións da Comisión de armarios: 
a) Supervisar o cumprimento da presente normativa. 
b) Establecer, en cada curso académico, o prazo de presentación de solicitudes 
para o uso dos armarios así como os criterios específicos de adxudicación. 
c) Resolver as solicitudes presentadas. 
d) Acordar, no seu caso, a suspensión do uso dos armarios. 
e) Acordar a apertura de oficio dos armarios. 
Artigo 3. Usuarios 
1. O uso dos armarios estará reservado aos  estudantes e aos profesores e investigadores 
visitantes da Facultade de Dereito. 
2. Con carácter xeral, reservarase aos profesores e investigadores visitantes o uso de tres 
armarios. 
Artigo 4. Condicións xerais do uso 
1. O usuario comprometerase ao coidado permanente do armario que lle corresponda e a 
non depositar no mesmo elementos ou substancias inflamables, perigosas, ilegais ou 
molestas, nin que poidan danar o mobiliario. 
2. Para poder desfrutar do servizo, o usuario deberá depositar, con carácter previo, unha 
fianza de 30 €. O devandito importe seralle devolto ao vencer o período de uso, se o 
adxudicatario entrega a chave e o armario está en perfecto estado. 
3. O uso dos armarios terá unha duración máxima dun curso, de acordo co c alendario 
académico oficial da Universidade. 
Artigo 5. Suspensión do uso 
1. O incumprimento das condicións xerais de uso poderá ser  causa d e suspensión, 
temporal ou definitiva, do dereito de  uso, sen prexuízo doutras actuacións que puidesen 
derivarse polo uso inadecuado dos armarios. 

2. A suspensión temporal abarca o resto do período polo que se solicita r o uso do 
armario. 
3. A reincidencia de suspensión temporal suporá  a suspensión definitiva, que implica a 
imposibilidade de volver a solicitar o uso do armario. 
Artigo 6. Apertura dos armarios 
1. A Comisión de armarios resérvase a posibilidade de verificar o interior dos armarios 
en presencia do usuario, cando existan razóns que aconsellen este control. 
2. Os armarios tamén poderán ser abertos de oficio s e, finalizado o período do uso, o 
usuario non baleira o armario e/ou non devolve  as chaves. O contido dos armarios será  
depositado no almacén da Facultade por un prazo máximo dun mes. 
Artigo 7. Exención de responsabilidade da Facultade de Dereito 
A Facultade de Dereito da Universidade da Coruña exonérase totalmente de calquera 
responsabilidade derivada dos danos ou da desaparición dos elementos depositados nos 
armarios habilitados. 
CAPÍTULO II 
Xestión e Procedemento 
Artigo 8. Xestión 
A xestión ordinaria do uso dos armarios corresponderá ás asociacións de estudantes con 
representación na Xunta do Centro. 
Artigo 9. Solicitude 
1. A solicitude de asignación do armario  presentarase en cada curso académico, no 
período que a Comisión de armarios determine. 
2. Na solicitude deberán figurar os datos persoais , a titulación que se está a cursar , o 
tempo polo que se solicita  o armario, as circunstancias que xustificarían unha 
asignación preferente, o enderezo postal, o correo electrónico institucional de contacto e 
o número de teléfono do solicitante. 
Artigo 10. Criterios preferentes de adxudicación 
1 Concederase o uso preferente dos armarios  ás persoas con mobilidade reducida, en 
condicións que faciliten a súa accesibilidade. 
2. Subsidiariamente terán prioridade aqueles solicitantes que non desfrutaran do uso dos 
armarios en convocatorias anteriores. 
Artigo 11. Resolución e publicación de adxudicatarios 
1. Rematado o período de presentación de solicitudes, a Comisión de armarios publicará 
unha resolución provisional cos adxudicatarios e coa listaxe de agarda, no prazo 
máximo de cinco días lectivos. 
2. A resolución da Comisión poderá ser recorrida ante a mesma Comisión no prazo de 
cinco días lectivos contados dende o día seguinte á data da súa publicación. A Comisión 
deberá resolver os recursos no prazo máximo de cinco días lectivos. 
3. Transcorrido o período de impugnación e, no seu caso, resoltas as reclamacións, a 
Comisión de armarios  publicará a listaxe definitiva  de adxudicatarios de armarios e  a 
correspondente listaxe de agarda. 

Disposición derradeira. Entrada en vigor 
Esta normativa entrará en vigor ao día seguinte da súa publicación no taboleiro da 
Facultade. 