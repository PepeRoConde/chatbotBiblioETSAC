INFORMACIÓN IMPORTANTE SOBRE O DEPÓSITO DE DOCUMENTOS NO RUC, 
COMO PODEN SER OS TFG E TFM. 
 
1. Sinatura electrónica e visibilidade de datos persoais 
Dende o Servizo de Biblioteca nos indican que, logo de consulta co Servizo de Asesoría Xurídica, os TFG e TFM nos que figuran datos 
persoais e, tendo en conta a lexislación de protección de datos , non poden facerse públicos e, polo tanto, non poden subirse ao 
RUC cando aparece neles o seguinte: 
• DNI: nalgúns casos figuran na portada, noutros casos nas páxinas iniciais. Tamén pode aparecer este dato nalgunha parte 
do documento, incluso sen ter sinatura electrónica ou de outro  tipo. 
• Sinatura (manual ou rúbrica): tamén é un dato persoal protexido e non pode aparecer no traballo. 
En relación a sinatura electrónica, a que non podería aparecer é a sinatura electrónica a título persoal, xa que nela aparecen datos 
de DNI. E, segundo indican, estes documentos non se poden manipular eliminando ou ocultando o número do  DNI. 
A solución é que se asinen sempre a través do Portafirmas, pois neste caso pódese ocultar a firma, que é o que estamos a facer. 
Por todo isto, no futuro próximo, modificarase a normativa de TFG, para indicar que nos traballos non poden aparecer datos 
persoais de ningún tipo: rúbrica, DNI; así como a necesidade de que a firma dos TFG/TFM sexa sempre a través do Portafirmas e 
non a firma a título persoal. Se non se cumpre este requisito relativo á protección de datos, lamentablemente non poderemos 
subir os TFG ao RUC polo que a súa difusión e visibilidade verase afectada. 
 
Outros documentos visibles na nosa Web 
Os documentos que teñan que ser publicados na nosa Web con información relevante para os nosos estudantes (exemplo: Anexo 
1b ou Plan Formativo do TFG), teñen que ser asinados sen amosar o DNI. Pódese asinar igualmente por AutoFirma con DNI oculto, 
tal e como se explica neste documento ou neste curto vídeo explicativo. 
 
Asinantes externos (alleos a UDC que no poden asinar mediante Portafirmas) 
Os asinantes alleos poden utilizar AutoFirma con DNI oculto, para todos os documentos que teñan visibilidade na Web ou que vaian 
a ser subidos ao RUC. 
As sinaturas electrónicas mediante Adobe tamén poden ser configuradas para que non amosen o DNI, pero a configuración 
depende de cada versión de Adobe dos usuarios (xeralmente esta configuración está en Edición/Prefer encias/firmas). 
 
2. Autorización para subir un traballo ao RUC 
Ata o momento, salvo que o autor, ou os directores, ou o propio tribunal, especificase expresamente o contrario, os TFGs e TF Ms 
defendidos eran subidos ao RUC polo persoal da biblioteca. 
Agora será ao revés, polo tanto, SERÁ NECESARIO autorizar o depósito do traballo, tanto por parte dos autores como dos 
directores, sobre todo se o traballo foi realizado baixo a dirección dun director externo (en empresa, ou organismo).  
Na Web de ciencias, no apartado de TFG, xa están tódolos documentos novos dispoñibles : 
Modelos de Solicitude 
Autorización de depósito no RUC 
Solicitude de non depósito no RUC (directores) 
Solicitude de non depósito no RUC (tribunal) 
Solicitude de retitada no RUC (estudante) 
 
Se así o estiman oportuno, os coordinadores de máster poden facer uso destes mesmos documentos, ou modificalos 
segundo sexa conveniente. 
 
Un saúdo 
Ligazóns de interese na UDC: 
Protección de datos 
Política de privacidade 
Uso de certificados electrónicos (aspectos técnicos) 