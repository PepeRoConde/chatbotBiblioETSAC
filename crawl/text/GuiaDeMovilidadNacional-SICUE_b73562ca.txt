MOBILIDADE SICUE
Curso 2021/22
Facultade de Humanidades e Documentación
Coordinadora SICUE: Lucía Rey Ares
(lucia.rey.ares@udc.es)
Elena Alfaya Lamas
(elena.alfaya@udc.es)
Vicedecana de Relacións
Internacionais e mobilidade:

SICUE
SICUE é un programa de mobilidade
nacional que permite que un/ha estudante
universitario/a realice parte dos seus estudos
nunha universidade española distinta á súa,
con garantías de recoñecemento académico,
aproveitamento e adecuación ao seu perfil
curricular.
Así, o mesmo que existe o programa
ERASMUS para mobilidade internacional,
tamén temos o programa SICUE para
mobilidade nacional.


SICUE
• O alumnado que obteña unha praza de mobilidade nacional deberá
formalizar a súa matrícula na UDC, que será onde deba aboar os prezos
públicos correspondentes.
• O acordo académico será o documento onde se detallen as materias que se
cursarán na universidade de destino, e as materias polas que se validarán na
UDC.
• Deberán cursarse un mínimo de 24 créditos nas estadías de medio curso e
45 créditos nas estadías de curso completo, exceptuando ao alumnado ao
que lle resten para finalizar os seus estudos menos créditos dos esixidos.

Requisitos xerais
¿Quen pode participar neste programa de intercambio?
Poderás realizar unha solicitude se cumpres os seguintes requisitos:
• Ter superados un mínimo de 45 créditos na UDC (antes do
15/10/2020).
• Estar matriculado ao finalizar o prazo de presentación de
solicitudes, nun mínimo de 30 créditos no curso 2020/2021.
• O alumnado procedente de traslado deberá ter superados os 45 créditos
na universidade á que se trasladaron e na que solicitan a mobilidade.

Proceso de solicitude e prazos
• O alumnado que reúna os requisitos antes sinalados e estea interesado en
participar nesta convocatoria, deberá:
1. Solicitar o visto e prace da coordinadora de intercambio SICUE na facultade, enviando
un correo electrónico a Lucía Rey Ares (lucia.rey.ares@udc.es), no que se indicará o nome
completo, curso e titulación que se estea a cursar. Indicar “Solicitude SICUE” no asunto do
correo.
2. Unha vez recibida a confirmación por correo electrónico da coordinadora, a/o alumna/o
deberá presentar a súa solicitude cubrindo o formulario dispoñible no seguinte enlace.
• Prazo de solicitude: 12 de febreiro - 4 de marzo (23:59 h).
• A solicitude non se considerará válida de non cumprirse os dous puntos anteriores
no prazo e forma antes indicados.

Recomendacións
Antes de formalizar a solicitude deberás:
• Revisar a normativa para coñecer toda a información da convocatoria. Esta
presentación resume os aspectos máis destacados.
• Contactar coa coordinadora de mobilidade SICUE na facultade para solicitar o
seu visto e prace. Para iso, envía un correo a Lucía Rey Ares
(lucia.rey.ares@udc.es), indicándolle o teu nome completo, así como o curso e a
titulación á que pertences.
• Revisar os plans de estudos das universidades de destino, para ver as materias
que se ofrecen noutros centros. Ten en conta que no formulario de solicitude
deberás indicar a orde de preferencia das universidades de destino. [Nas listaxes que se
presentan en páxinas seguintes inclúese o enlace de cada titulación, para que poidas consultar o seu plan de
estudos]

Prazas
• O alumnado de mestrado e doutoramento non poderá participar no programa de
mobilidade SICUE.
• O alumnado do Grao en Humanidades e do Grao en Información e Documentación, dada
a situación de extinción destas titulacións, non poderá participar no programa.
• Poderá participar o alumnado de 2º e posteriores cursos do Grao en Xestión Industrial de
Moda, así como o alumnado de 2º curso do Grao en Xestión Dixital da Información e
Documentación.
• Debe terse en conta que nos acordos coas universidades de destino non se permite a
realización de prácticas nin do TFG.
• Nas páxinas seguintes detállase a relación de prazas ofertadas.

Prazas: Grao en Xestión Industrial da Moda
Universidade de destino Titulación de destino Nº prazas Duración
[Nº meses]
Universidad Rey Juan Carlos Grado en Diseño y Gestión de Moda
3 9
2 5
Centro Superior de Diseño de Moda de Madrid
[centro adscrito a la Universidad Politécnica de Madrid] Grado en Diseño de Moda 3 5
Escuela Superior de Comercio y Distribución  (Escodi) 
[centro adscrito a la Universitat de Barcelona]
Grado en Gestión de Empresas en Comercio y
Distribución 1 9
Nota: A duración indica se se trata dunha estadía de medio curso (5 meses) ou de curso completo (9 meses).

Prazas: Grao en Xestión Dixital da Información e Documentación [1]
Universidade de destino Titulación de destino Nº prazas Duración
[Nº meses]
Universitat de Barcelona (*) Grado en Gestión de Información y
Documentación Digital
1 9
1 5
Universidad Complutense de Madrid (*) Grado en Información y Documentación 2 9
Universidad de Extremadura (Campus de Badajoz) Grado en Información y Documentación 2 9
Universidad de Granada Grado en Información y Documentación 1 9
Universidad de Murcia (Campus de Espinardo) (*) Grado en Gestión de Información y Contenidos
Digitales 2 9
Universidad Carlos III (Campus de Getafe) Grado en Gestión de la Información y
Contenidos Digitales 1 9
Universidad de Salamanca Grado en Información y Documentación 2 9
Notas: A duración indica se se trata dunha estadía de medio curso (5 meses) ou de curso completo (9 meses).
(* ) Vér páxina seguinte

Prazas: Grao en Xestión Dixital da Información e Documentación [2]
Ten en conta que tres dos graos que se ofrecen na listaxe están en período de implantación:
• No caso do Grado en Gestión de Información y Documentación Digital da Universitat de
Barcelona, ofertaranse os tres primeiros cursos. Tamén se poderán cursar materias de 4º
curso do Grado en Información y Documentación, actualmente en período de extinción.
• No caso do Grado en Información y Documentación da Universidade Complutense de
Madrid, ofertaranse os tres primeiros cursos de acordo ao plan de estudos 2019. Tamén se
poderán cursar materias de 4º curso do Grado en Información y Documentación, plan de
estudos 2008.
• No caso do Grado en Gestión de Información y Contenidos Digitales da Universidade de
Murcia, so se ofertarán os dous primeiros cursos desta titulación. Tamén se poderán cursar
materias de 3º e 4º cursos do Grado en Información y Documentación, actualmente en
período de extinción.

Máis información
Nos seguintes enlaces poderás atopar máis información sobre a convocatoria de
mobilidade SICUE para o curso 2021/22:
• Convocatoria SICUE propia da UDC
• Normativa do programa SICUE emitida pola CRUE
• Preguntas frecuentes (FAQ) respondidas pola CRUE
Para calquera consulta pódeste dirixir á coordinadora ou ao correo
electrónico: sicue.sainte@udc.gal (lembra indicar, cando fas unha consulta, a
titulación na cal estás matriculado/a na UDC e o teu campus -A Coruña ou Ferrol-).