gl
es
en
gl
es
en
UDC
Universidade
Sobre a UDC
>>
Presentación
Misión, visión e valores
Funcións
Goberno
Honoris causa
Medallas
Localización
Misión, visión e valores da UDC
Documento para o Plan Estratéxico 2013-2020, aprobado polo Consello de Goberno do 21 de marzo de 2013 e sometido ao Claustro do 30 de abril de 2013
Misión
A Universidade da Coruña ten como finalidad e contribuír ao avance cultural, social e económico da sociedade por medio da xeración, xestión e difusión de cultura e coñecemento científico, tecnolóxico e profesional. A Universidade da Coruña concibe a súa misión como un servizo público, galego e de calidade.
Forma parte da misión da Universidade da Coruña a formación dunha cidadanía aberta, culta, crítica, comprometida, democrática, cooperativa e solidaria, capaz de analizar a realidade, diagnosticar problemas, formular e implantar solucións baseadas no coñecemento e orientadas ao ben común.
Son funcións da universidade ao servizo da sociedade:
A creación, o desenvolvemento, a transmisión e a crítica da ciencia, da técnica e da cultura.
A preparación para o exercicio de actividades profesionais que esixan a aplicación de métodos e coñecementos científicos e artísticos.
A difusión, a valorización e a transferencia do coñecemento ao servizo da cultura, da calidade da vida e do desenvolvemento económico.
A difusión do coñecemento e da cultura a través da extensión universitaria e a formación ao longo de toda a vida.
Visión
No horizonte do ano 2020 a UDC aspira a ser:
Unha universidade que se achegue á sociedade para ser quen de entender as súas necesidades e dar resposta ás mudanzas que se produzan no seu contorno.
Unha universidade que colabore con todos os axentes sociais e entidades públicas e privadas para estudar, diagnosticar e a portar solucións aos retos formulados pola sociedade.
Unha universidade que xere canles de participación solidaria e se comprometa co desenvolvemento sostible e o medio ambiente mediante a innovación.
Así mesmo a UDC pretende ser:
Unha institución docente que ofreza unha formación axustada ás necesidades presentes e futuras do noso contorno e resposte tamén a unha aprendizaxe adaptada ao avance individualizado do discente mediante o fomento de metodoloxías docentes innovadoras e eficaces na adquisición das habilidades e competencias requiridas polas titulacións.
Unha institución docente implicada, alén da formación integral das persoas, no desenvolvemento das competencias que melloren a empregabilidade do seu estudantado nos ámbitos locais, estatais e internacionais.
Unha universidade que fomenta a creación e desenvolvemento de redes estatais e internacionais de grupos de investigación básica e aplicada que contribúan ao progreso científico, tecnolóxico, económico e social.
Unha universidade recoñecida pola transferencia dos seus resultados de investigación mediante iniciativas innovadoras para a posta en valor dos servizos técnicos e científicos dos que dispón e que ofrece o seu Parque Tecnolóxico.
Unha universidade que combina a promoción dun coñecemento universal en todas as ramas do saber coa especialización naquelas áreas científicas e tecnolóxicas nas que destaca.
Unha universidade que xestiona os seus recursos con eficacia, eficiencia, equidade e transparencia e que dispón dun sistema de financiamento público suficiente e estable, que se complementa coa colaboración do sector privado.
Unha universidade con unha proxección internacional cada vez maior de todas as súas actividades docentes e investigadoras.
Unha organización dotada dun sistema de dirección estratéxica que favoreza a consecución dos seus obxectivos mediante a implicación e a colaboración do conxunto da comunidade universitaria.
Valores
A UDC, no cumprimento das súas finalidades propias, e como institución pública, civil, autónoma, inclusiva e laica, rexerase polos seguintes valores e principios:
A igualdade de oportunidades mediante a aplicación dos criterios de mérito, capacidade e igualdade e así mesmo mediante a defensa ao acceso universal á universidade e o fomento dunha cultura de non discriminación.
O esforzo das persoas como aspecto clave do progreso e do desenvolvemento individual, como a coordinación de vontades e capacida des persoais orientada á resolución de problemas, á superación de conflitos e á consecución dos obxectivos colectivos orientados ao interese común.
A participación, fomentando as canles de comunicación entre todos os membros da comunidade universitaria no proceso de toma de decisións, como instrumento para aproveitar toda s as capacidades e os recursos dispoñibles.
O compromiso e a responsabilidade social para contribuír activamente á mellora do sistema socioeconómico do noso contorno e implicarnos na xeración de benestar económico para o conxunto da sociedade.
O compromiso con Galicia, coa transformación e o desenvolvemento da sociedade galega responsabilizándonos do cultivo, da protección e da transmisión dos valores patrimoniais e culturais, tanto no ámbito artístico como no urbanístico, arquitectónico, documental ou lingüístico.
O respecto ao medio ambiente como universidade socialmente responsable, xestionando os recursos á nosa disposición para que xeren o menor impacto ambiental posible e procurando a maior eficiencia e eficacia no seu uso.
A eficiencia, como responsables da xestión de recursos públicos para conseguir o seu uso eficaz, orientado a satisfacer as necesidades da sociedade e o ben común.
A calidade como meta e vontade de mellora continua na docencia, na investigación, na xestión e nos servizos, co fin de acadar maiores cotas de benestar social.
A transparencia como mecanismo de rendición de contas para xustificar as nosas decisións e propiciar a adecuada verificación das nosas actuacións.
Planificación estratéxica
Sobre a UDC
>>
Presentación
Misión, visión e valores
Funcións
Goberno
Honoris causa
Medallas
Localización
Universidade da Coruña
Localización
Directorio telefónico
Suxestións
Contacto coa cidadanía
Mapa web
Aviso legal
Política de cookies
Portal de transparencia
Identidade corporativa
Oficina de Igualdade de Xénero
Perfil de contratante
Secretaría virtual estudantes
Portal de Novas
Canle interna de información
Biblioteca universitaria
Instagram
YouTube
Linkedin
Calendarios
App Store
Google Play
RSS