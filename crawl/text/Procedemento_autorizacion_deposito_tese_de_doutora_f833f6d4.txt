Escola Internacional de Doutoramento 
Vicerreitoría de Investigación e Transferencia 
 
 
PROCEDEMENTO  DE  AUTORIZACIÓN  DO  DEPÓSITO  DA  TESE  DE 
DOUTORAMENTO 
(Aprobado no COMITÉ DE DIRECCIÓN da EIDUDC do 25 de novembro de 2014) 
O Regulamento de Estudos de Doutoramento da UDC recolle no artigo 6 que é función da 
Comisión Académica do Programa de Doutoramento (CAPD) “emitir o informe de autorización de 
inicio de trámite para a presentación e exposición pública da tese de doutoramento e aprobar, de 
ser o caso, os requisitos de calidade das teses de doutoramento”. Ademais, o seu artigo 46 recolle 
que  os/as  estudantes  de  doutoramento  teñen  dereito  “a  ser  considerados  como  persoal 
investigador  en  formación,  de  conformidade  co  Estatuto  do  Persoal  Investigador,  coa  Carta 
europea do investigador e no que se estableza na Lei da ciencia, da tecnoloxía e a innovación 
(LCTI)”.  En  particular,  de  acordo  co  artigo  14  da  Lei  14/2011,  de  1  de  xuño,  da  Ciencia,  a 
Tecnoloxía e a Innovación, o persoal investigador ten dereito “á consideración e respecto da súa 
actividade  científica  e  á  súa  avaliación  de  conformidade  a  criterios  públicos,  obxectivos, 
transparentes e preestablecidos”. 
Por outra parte, segundo o artigo 9 do Regulamento da Escola Internacional de Doutoramento da 
UDC (EIDUDC), é función da Comisión Permanente do Comité e Dirección a EIDUDC “autorizar a 
defensa pública da tese de doutoramento ou, de ser o caso, a interrupción da súa tramitación, o 
que se comunicará por escrito ao doutorando, aos directores da tese e á CAPD correspondente”. 
Non obstante, a normativa de estudos de doutoramento na UDC non establece un procedemento 
que  determine,  entre  outras  cuestións,  o  prazo  máximo  para  a  emisión  do  informe  de 
autorización do depósito da tese por parte do órgano académico responsable do programa, nin a 
natureza de dito informe, nin mecanismos de actuación da Comisión Permanente da EIDUDC no 
caso  de  conflito  derivado  da  non  autorización  do  depósito  da  tese  polo  órgano  académico 
responsable do programa. 
De acordo co exposto, a EIDUDC establece o seguinte procedemento de aplicación a todos os 
programas de doutoramento impartidos na UDC: 
Primeiro. Informe de autorización da tese de doutoramento. 
a) No caso de que o órgano académico responsable do programa autorice o depósito da tese, 
ratificará o informe do/a director/a ou directores/as de tese. 
b) No caso de que o órgano académico responsable do programa non autorice o depósito da 
tese, emitirá un informe obxectivo que xustifique a decisión adoptada e no que indique todos 
os aspectos da tese que deben modificarse para que poida autorizarse o seu depósito.  
En todo caso, os criterios empregados polo órgano académico responsable do programa 
deben ser públicos, obxectivos, transparentes e preestablecidos. Ademais, os criterios xerais 
empregados  polo  órgano  académico  responsable  do  programa  deben  ser  os  de  común 
aplicación no programa para a autorización de depósito de teses de doutoramento. 
Segundo. Prazo de emisión do informe de autorización do depósito da tese.  
O  prazo  máximo  para  que  o  órgano  académico  responsable  do  programa  emita  o  informe 
(favorable ou non) de autorización do depósito da tese será de 1 mes a contar desde a solicitude 

Escola Internacional de Doutoramento 
Vicerreitoría de Investigación e Transferencia 
 
 
do/a  doutorando/a  ao  órgano  académico  responsable  do  programa  de  autorización  para  a 
defensa  da  tese.  No  caso  dun  primeiro  informe  negativo,  o/a  director/a  da  tese  e  o/a 
doutorando/a poderán responder aos comentarios ou recomendacións vertidos no informe sobre 
a tese e, de selo caso, facer as oportunas correccións sobre o manuscrito da mesma. Unha vez 
solicitada novamente a autorización do depósito de tese, o prazo máximo para a que o órgano 
académico  responsable  do  programa  emita  o  informe  definitivo  (favorable  ou  non)  de 
autorización do depósito da tese será de 15 días a contar desde a solicitude do/a doutorando/a. 
Terceiro. Resolución de conflitos. 
De acordo co artigo 32 do REDUDC: 
“As  dúbidas  ou  controversias  que  xurdiren  en  relación  cos  axentes  implicados  no 
desenvolvemento do programa de doutoramento serán levadas polas persoas interesadas en 
primeiro termo ante a CAPD. 
No caso de que as controversias conclúan nun conflito, a súa resolución corresponderá ao 
órgano responsable dos estudos de doutoramento na universidade. O acordo será comunicado 
por resolución do/a director/a ou presidente/a do órgano ás partes afectadas. As persoas 
lexitimadas poderán presentar recurso de alzada contra esta resolución perante o reitor da 
Universidade ou persoa en quen delegar.” 
En  desenvolvemento  das  competencias  recollidas  no  Regulamento  da  EIDUDC,  a  Comisión 
Permanente da EIDUDC, tras a solicitude do/a doutorando/a e do/a seu/súa Director/a (e Titor/a, 
de selo caso) poderá designar a persoas expertas externas ao programa de doutoramento para 
que informen sobre se procede ou non a autorización do depósito da tese.  
Na  elaboración  destes  informes  terán  en  conta  os  informes  previos  do/a  director/a  ou 
directores/as de tese e do órgano académico responsable do programa.  
De acordo cos informes das persoas expertas externas ao programa, a Comisión Permanente 
resolverá  sobre  a  autorización  do  depósito  da  tese.  No  caso  de  autorización  positiva,  a 
documentación recollida no Artigo 34 do REDUDC necesaria para efectuar o depósito de tese 
(excepto a autorización da CAPD) deberá ser remitida á Oficina de Doutoramento e, se é o caso, a 
Comisión Permanente procederá á proposta do tribunal que xulgará a tese. 
 