 
MEMORIA DE AVALIACIÓN DO PAT DE FILOLOXÍA 2014-2015 
 
 
Titulacións: Grao en Español: estudos lingüísticos e literarios 
Grao en Galego e Portugués: estudos lingüísticos e literarios 
Grao en Inglés: estudos lingüísticos e literarios 
Mestrado en Literatura, Cultura e Diversidade 
Mestrado Interuniversitario en Lingüística Aplicada 
Mestrado Interuniversitario en Estudos Ingleses Avanzados e 
as súas Aplicacións 
Centro: Facultade de Filoloxía 
Día da reunión 
 
Número de 
asistentes 
 
16 de xuño de 2015 
 
29 titoras e titores (desculpan 3 persoas). Total profesorado 
incrito 42. 
Motivo: Avaliar o desenvolvemento do PAT no centro durante o curso 2014-2015
DESENVOLVEMENTO DA REUNIÓN 
 
1. Os titores e as titoras sinalan que é frecuente que non asista o alumnado ás 
entrevistas protocolizadas (coa excepción dos matriculados por primeira vez), feito 
que provoca certa frustración entre o profesorado. Neste sentido, o coordinador do 
PAT da Facultade de Filoloxía lembrou que nas directrices xerais do PAT da UDC 
se recolle literalmente que “Co PAT, en ningún caso queremos levar os 
universitarios da man, xa que pola idade que teñen deben tomar as súas propias 
decisións; perseguimos, pola contra, obter persoas cada vez máis autónomas e 
emprendedoras, así como unha universidade de maior calidade. O/A titor/a non 
debe perseguir os alumnos que non acoden á titoría, nin necesita coñecer toda a 
información académica ou administrativa (... )”. Por tanto, as entrevistas son unha 
oportunidade que o titor / a titora oferece, mais non unha obriga por parte do 
alumnado. Con todo, sinálase tamén que os/as estudantes con problemas ou que 
queren realizar unha consulta saben que poden dirixirse ao seu titor / á súa titora 
e adoitan facelo. Noutra orde de cousas, lembrouse igualmente o procedemento 
que o profesorado con funcións titorias no PAT do centro debe seguir perante a 
vontade do seu alumnado titorizado de presentar unha queixa sobre un/unha 
docente. Para alén de lembrar que as reclamacións a que fai referencia o 
procedemento PA04 do SGIC do centro son “aquelas que manifestan a 
disconformidade do reclamante con respecto ao resultado dalgún servizo” e que 
“deben diferenciarse das reclamacións administrativas, que seguen outra vía”, 
apuntouse que non é función dos titores e das titoras resolveren conflitos, mais 
sinalaren ao/á estudante como debe proceder e, de ser preciso, cal é o servizo da 
UDC que pode axudalo/a. No caso concre to das queixas, é preferíbel guiar o 
alumnado para que tente resolver a cuesti ón co/coa docente. Se continuar no seu 
desexo, pode iniciar o trámite desde a páxina web da Facultade (na sección 
“Consultas e suxestións” 
(http://www.udc.gal/suxestions/Paginas/FormularioCliente.aspx). Como sempre, o 

profesorado que titoriza pode dar indicacións sobre a redacción da queixa (para 
que eviten os xuízos de valor ou as de scalificacións e fagan referencia á 
normativa de avaliación ou ás guías docentes, por exemplo), mais nunca redixila 
en lugar do interesado ou da interesada. Outras intervencións do profesorado titor 
PAT do centro sinalaron a necesidade de solicitar a actualización do impreso do 
inquérito inicial do alumnado titorizado, ben como a posibilidade de recoller 
información con outras fórmulas menos protocolizadas. Igualmente, focouse a 
pertinencia de informar ao alumna do de segundo curso dos graos das 
posibilidades de mobilidade internacional facendo coincidir as xornadas 
informativas sobre mobilidade coa segunda entrevista grupal. 
2. A totalidade do profesorado titor asistente á reunión patentea a súa conformidade 
para continuar a exercer funcións titoriais no curso 2015/2016.  
3. Valoradas as suxestións realizadas nunha quenda aberta de intervencións, os 
asistentes acordan propor unha modificación no PAT para que no curso 
2015/2016 se mude o parágrafo da sección 6 (Modelo organizativo) relativo ás 
entrevistas grupais, de maneira que se di ga explicitamente que se trata dunha 
posibilidade que o profesorado oferece, non unha obriga por parte do alumnado 
titorizado. Acórdase igualmente solicitar a actualización do impreso do inquérito 
para que deixe de incluír preguntas que ficaron desactualizadas 
 
 
 