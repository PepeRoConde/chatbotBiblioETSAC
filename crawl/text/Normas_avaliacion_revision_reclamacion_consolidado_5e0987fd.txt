 
 
 Avaliación, revisión e reclamacións das cualificacións 19/12/2013  Páxina 1 de 14 
NORMAS DE AVALIACIÓN, REVISIÓN E RECLAMACIÓN DAS CUALIFICACIÓNS DOS 
ESTUDOS DE GRAO E MESTRADO UNIVERSITARIO  
Aprobada polo Consello de Goberno do 19 de decembro de 2013 
Modificada polo Consello de Goberno do 30 de abril de 2014 
Modificada polo Consello de Goberno do 24 de xullo de 2014 
Modificada polo Consello de Goberno de 29 de xaneiro de 2015 
Modificada polo Consello de Goberno de 28 de setembro de 2016 
Modificada polo Consello de Goberno de 29 de xuño de 2017 
(Texto consolidado) 
A progresiva adaptación dos estudos oficiais da Universidade da Coruña (UDC) ao EEES, tal e 
como dispón o Real decreto 1393/2007, do 29 de outubro, modificado polo Real decreto 
861/2010, do 2 de xullo, esixe a actualización da normativa académica para dar cumprida 
resposta a aqueles elementos dos procesos de ensino-aprendizaxe que a nova ordenación 
académica pon en valor.  
Consonte con este proceso de adaptación do seu marco normativo, a UDC proponse revisar a 
actual Normativa académica de avaliacións, de cualificacións e reclamacións aprobada polo 
Consello de Goberno o 02/06/2006 para adecuala ás novas circunstancias académicas.   
A adaptación dos títulos de grao e mestrado ao EEE S ten como un dos se us eixos básicos a 
avaliación da aprendizaxe e das competencias adquiridas. Esta formulación necesita novos 
criterios e procedementos de avaliación. Os sistemas de avaliación baseados na avaliación 
continua e en metodoloxías activas da apre ndizaxe achegaron importantes cambios con 
respecto á situación anterior, na que a avaliación dos estudantes se baseaba case 
exclusivamente nun exame final de avaliación de coñecementos. 
Un cambio desta importancia debe asegurar a adecuada e eficiente avaliación do estudante, 
considerando as características propias de cada materia, e mantendo ao tempo a necesaria 
flexibilidade tanto na valoración da asistencia e participación na clase como no número de 
probas e actividades de avaliación para realizar polos estudantes. Asemade, debe considerar a 
articulación de mecanismos alternativos para os supostos en que o estudante non puidese, por 
razóns xustificadas, realizar todas as actividades, e formular, no seu caso, actividades 
alternativas para aqueles estudantes con dedicación a tempo parcial e que permitan a 
conciliación dos estudos coa vida laboral e familiar.  
A presente normativa ten como finalidade establecer un marco mínimo xeral orientado a 
garantir o recoñecemento efectivo dos dereito s do estudantado a unha avaliación obxectiva e, 
sempre que for posible, continua, basead a nunha metodoloxía activa de docencia e 
aprendizaxe, e a seren informados sobre as normas de avaliación e o procedemento de 
revisión de cualificacións, de acordo co que establece o artigo 7 do Estatuto do estudante 
universitario, aprobado polo Real decreto 1791/2010, do 30 de decembro. Marco xeral que se 
formula respectando unha ampla marxe de actuación docente para o establecemento das 
metodoloxías de avaliación que se consideren acaídas ás necesidades e características 
específicas das materias, e que deixa aberta a posibilidade de que cada centro estableza un 
marco propio que considere aqueles aspectos necesarios á vista das características dos 
estudos impartidos nas súas titulacións. 
Conforme ao exposto, aprobáronse estas normas  de avaliacións e cualificacións para os 
estudos de grao e mestrado universitario, así como os procedementos de revisión dos 
resultados das avaliacións e de reclamacións de cualificacións, da Universidade da Coruña. 
Debido á aprobación da Norma que regula o réxime de dedicación ao estudo e a permanencia 
e a progresión dos estudantes de Grao e de Mást er Universitario na Universidade da Coruña e 
á modificación da Normativa reguladora da matrícula e a defensa do traballo fin de grao (TFG) 
e do traballo fin de Mestrado Universitario (TFM), fa ise necesario modificar os artigos 18º, 19º, 
20º e 21º destas Normas, que quedan como segue: 

 
 
 Avaliación, revisión e reclamacións das cualificacións 19/12/2013  Páxina 2 de 14 
I. DISPOSICIÓNS XERAIS 
Artigo 1º.- Obxecto e ámbito de aplicación 
1.- As presentes normas teñen como obxecto regular os procesos polos que se avalía a 
aprendizaxe dos estudantes, e a súa cualificación, así como aspectos verbo da organización 
docente das facultades e escolas, da realización das probas de  avaliación, do sistema e da 
publicidade das cualificacións e dos seus procedementos de revisión e de reclamación. 
2.- Estas normas seranlles de aplicación ás avaliacións que realizaren os estudantes 
matriculados nas titulacións oficiais de grao  e mestrado universitario que se impartan nos 
distintos centros da Universidade da Coruña.  
Nos mestrados interuniversitarios, de ser o caso, estarase ao disposto no correspondente 
convenio. 
Así mesmo, serán de aplicación supletoria para o resto dos estudos na medida en que non 
contradigan as súas normas ou os seus procedementos. 
II. ESTRUTURA DA DOCENCIA 
Artigo 2º.- Horario 
1.- Cada centro establecerá un horario semanal de actividades académicas que incluirá 
docencia expositiva, sesións prácticas e demais actividades presenciais programadas. 
2.- O horario das actividades académicas de graos e mestrados, así como as datas e os 
horarios das actividades ou probas de avaliación no período oficial de avaliación, debe ser 
aprobado pola xunta de centro ou pola comisión académica específica nos títulos 
interuniversitarios e publicado para cada curso académico, antes do comezo do prazo de 
matrícula, no taboleiro oficial e na páxina web do centro. 
Artigo 3º.- Guías docentes e coordinación da actividade docente 
1.- Antes do comezo do prazo de matrícula de cada curso académico, o centro porá á 
disposición do alumnado na plataforma de Guía s da UDC a información das guías docentes 
aprobadas polos departamentos e a xunta de centro, ou comisións académicas específicas dos 
títulos en que delegue, no seu caso, correspondente s a cada unha das materias que se 
imparten nas diferentes titulacións. Esta información, remitida polos departamentos, incluirá 
como mínimo para cada materia os seguintes datos: 
● Profesorado que se vai encargar da súa docencia e que figura no plan de organización 
docente (POD) aprobado polo consello de departamento. Indicarase, se for o caso, o 
profesorado responsable desta. Incluirase ta mén o profesorado que participa nas distintas 
actividades planificadas da materia.  
● Idioma/s en que se impartirá a docencia. 
● Obxectivos, competencias e resultados da aprendizaxe.  
● Contidos, planificación, metodoloxías utilizadas, bibliografía e fontes de información básica 
recomendada. 
● Criterios e actividades de avaliación, que necesariamente especificarán as 
correspondentes á da segunda oportunidade.  
2.- Cada centro poderá establecer un marco propio que considere aqueles aspectos, criterios e 
metodoloxías necesarios e de aplicación xeral a cada un dos títulos impartidos no seu centro. 
3.- Os centros encargaranse da coordinación docente dos graos e mestrados e programarán 
todos os demais aspectos necesarios para o bo desenvolvemento da actividade docente. A 
xunta de centro poderá delegar esta coordinación na comisión académica do centro, ou ben 
constituír unha comisión académica específica do título de que se trate. 

 
 
 Avaliación, revisión e reclamacións das cualificacións 19/12/2013  Páxina 3 de 14 
Artigo 4º.- Titorías 
1.- Os horarios de titoría e de atención ao estuda ntado, para cada profesor/a, serán publicados 
na páxina web polos centros na primeira semana  de cada cuadrimestre, sen prexuízo de 
posibles acordos entre o profesor e o estudante in teresado para realizalas noutro momento. As 
modificacións dos horarios de titorías deberán se r autorizadas polo decanato ou pola dirección 
do centro e deberanlles ser comunicadas aos estudantes con suficiente antelación á realización 
destas mudanzas. 
2.- As titorías realizaranse durante todo o período lectivo que está establecido no calendario 
académico da UDC. Procurarase que estes ho rarios garantan unha axeitada atención ao 
estudante respectando a quenda (mañá/tarde) no centro en que se imparta a docencia do 
curso. 
III. AVALIACIÓNS 
Artigo 5º.- Responsabilidade do deseño das actividades de avaliación 
1. Corresponde ao profesor ou prof esores responsables dunha materia elaborar a proposta de 
avaliación –criterios, actividades, probas e metodoloxías– que será de aplicación en cada unha 
das oportunidades de avaliación de cada convocatoria. 
2. A devandita proposta de avaliación terá en cons ideración as indicacións e as directrices da 
memoria de verificación do título, da Comisi ón de Garantía da Ca lidade, da comisión de 
coordinación da titulación e da presente normativ a, e será aprobada e publicada a través da 
guía docente da materia. 
Artigo 6. Criterios xerais para o deseño das actividades de avaliación 
1.- As actividades de avaliación poderán ser dese ñadas utilizando diversas metodoloxías, tal e 
como se recolle no procedemento para a elaboración das guías docentes, xa sexan de carácter 
oral ou escrito, xa se desenvolvan de forma presencial ou non presencial. 
2.- Os criterios, actividades, probas e metodol oxías de avaliación serán coincidentes para os 
diferentes grupos dunha mesma materia nunha titulación, excepto os casos extraordinarios que 
estableza o procedemento de elaboración das guías docentes. 
Artigo 7º.- Deseño das actividades de avaliación 
1.- Con carácter xeral, a avaliación das materias será continua ao longo do curso, sen prexuízo 
do indicado nas memorias de verificación da titulación. A cualificación final será consecuencia 
dos resultados globais obtidos en todas as actividades de avaliación. Como norma xeral 
incluirase unha actividade de avaliación para realizar nas datas establecidas no calendario 
académico oficial. Esta actividade tamén poderá es tablecerse como proba global de avaliación 
dos resultados de aprendizaxe ou, no seu caso, formar parte do proceso de avaliación 
continua. As guías docentes deberán establec er a ponderación das distintas actividades de 
avaliación e, no seu caso, da proba global, no marco que o centro puider establecer. 
2.- A participación nalgunhas das actividades docentes programadas, como poden ser 
prácticas clínicas, de laboratorio, ou calquer a outras que o profesorado teña recollidas como 
tales nas respectivas guías docentes, poderán ser obrigatorias, se así se indica na 
correspondente guía docente, que tamén debe indicar se a súa non realización impide a 
superación da materia.  
3.- Para os estudantes con dedicación a tempo parcial ou de modalidades específicas de 
aprendizaxe e apoio á diversidade, o profesorado responsable poderá adoptar na guía docente 
opcións das actividades de avaliación continua e obrigatorias que considere oportunas para 
que o estudante poida superar a materia. Excepcionalmente, no caso de que o estudante, por 
razóns debidamente xustificadas, non puidera re alizar todas as probas de avaliación continua, 
o profesor adoptará as medidas que consid ere oportunas para non prexudicar a súa 
cualificación. 

 
 
 Avaliación, revisión e reclamacións das cualificacións 19/12/2013  Páxina 4 de 14 
Artigo 8º.- Dereitos dos estudantes 
Sen prexuízo dos dereitos establecidos no Esta tuto do Estudantado aprobado polo Claustro da 
UDC, os estudantes gozarán dos seguintes dereitos:  
a) A seren avaliados con garantías de equidade e de xustiza, e mais de acordo co programa 
que se impartiu. 
b) A seren avaliados de xeito obxectivo nesa materia, de acordo cos criterios establecidos e 
publicados nas guías docentes con anterioridade ao comezo do prazo de matrícula. Nas guías 
docentes deberán figurar os criterios, actividades, probas e metodoloxías de avaliación, que 
deberán quedar claramente establecidos para cada unha das oportunidades, garantindo o 
principio de igualdade para superar a avaliación esixida. 
c) A que a realización de actividades de avaliación, a entrega dos traballos, das memorias ou 
das outras actividades realizadas ao longo do pe ríodo lectivo para a avaliación continua dunha 
materia non interferiran no normal desenvol vemento da organización docente do resto de 
materias do mesmo curso establecida polo centro. 
d) A que  as probas de avaliación, de existiren, se desenvolvan nas mellores condicións 
posibles de lugar e de tempo. No caso de estudantes con discapacidades, deberáselles facilitar 
a realización das probas en condicións físicas e de tempo axeitadas ás súas capacidades, 
sempre e cando así o soliciten coa necesaria antelación á data de realización das probas. 
e) A que, para as probas de avaliación escrita, o profesor entregue ao comezo un documento 
cos enunciados das tarefas ou exercicios.  
f) A dispor dos documentos de enunciados en calquera dos idiomas oficiais da UDC, agás 
naquelas materias que se imparten noutra lingua, cuxa proba se realizará nesta.  
g) A obter un xustificante documental asinado polo profesor que acredite que se presentaron á 
proba de avaliación, se así o solicitaren. 
h) En relación coas probas orais, a que es tas teñan carácter público e sexan anunciadas 
previamente xunto as convocatorias oficiais, facéndose públicas as quendas da súa realización 
antes do inicio destas probas.  
Terán dereito tamén a que os profesores que interveñan deixen constancia escrita das 
cuestións ou tarefas concretas que soliciten (pr eguntas, exercicios etc.) sinalando os acertos e 
os erros nas súas respostas durante a proba, ou ben gravando as probas, e a que esta 
documentación se garde xunto con aqueles esbozos, esquemas ou notas que utilizara, no seu 
caso, o estudante na súa exposición para que poda poñerse a disposición deste no caso de 
solicitar a revisión da cualificación outorgada.  
i) A que a realización de probas non presenciais se faga a través da plataforma da 
Universidade da Coruña ou sistemas recoñecidos por esta. 
Artigo 9º.- Duración das probas 
1.- Cando a duración prevista dunha proba for superior a catro horas dividirase en sesións, 
entre as que debe transcorrer un período non inferior a 30 minutos, sen que ningunha delas 
exceda das catro horas. 
2.- O decanato ou a dirección do centro pod erá, excepcionalmente, autorizar de forma 
motivada a realización de probas que non se ateñan a estas limitacións temporais. 
Artigo 10º.- Identificación dos estudantes  
O profesor ou profesores encargados da rea lización dunha proba ou actividade de avaliación 
deberán ter constancia da identidade do alumnado que se presente a esta. Para ese fin, 
poderá requirir en calquera momento da realización das probas de avaliación a identificación 
do estudante, quen deberá acreditala mediante a exhibición da tarxeta de estudante da UDC, o 
documento nacional de identidade ou documento identificativo equivalente. 

 
 
 Avaliación, revisión e reclamacións das cualificacións 19/12/2013  Páxina 5 de 14 
Artigo 11º.- Asistencia do profesorado responsable 
Na realización das probas estará presente o profesorado responsable da materia, agás nos 
casos que estivese xustificado ou autorizado pa ra ausentarse. Nestes casos, a persoa que o 
substitúa será un docente, preferentem ente da mesma materia ou da mesma área de 
coñecemento, que deberá estar debidamente informado sobre a proba a realizar. 
Artigo 12º.- Solicitude de realización de probas de avaliación en datas distintas da 
ordinaria 
1.- O estudante terá dereito a realizar as proba s de avaliación que a guía docente estableza 
como de obrigada realización para a superación da materia nunha data distinta da ordinaria 
marcada no calendario académico cando se xust ifique axeitadamente a existencia dalgunha 
das seguintes causas:  
a) Enfermidade ou lesión que incapacite para a realización da proba. 
b) Falecemento dun familiar ata o terceiro grao ata catro días antes. 
c) Citación xudicial que coincida coa data da proba. 
d) Asistencia como membro a unha sesión do Claustro, do Consello Social, Consello de 
Goberno ou de calquera órgano colexiado de goberno da UDC ou de calquera órgano 
onde se acuda en representación da UDC, que coincida coa data da proba. 
e) Participación en competición deportiva como deportista de alto nivel ou alto 
rendemento, ou como deportista da UDC participando en competicións de ámbito 
autonómico ou superior. 
f) Asistencia a unha mob ilización estudiantil cando coincida coa realización dunha 
tarefa ou actividade cuxa inasistencia afecte á cualificación da materia. En todo caso 
naqueles termos que regulen os órganos de goberno da Universidade.  
Quedan expresamente excluídas as  probas de avaliación continua que se realicen fóra do 
período de avaliación establecido polo calendario académico. 
2.- A nova data da proba, que en ningún caso será posterior á data límite establecida para a 
entrega das actas desa oportunidade, fixarase por acordo entre o profesorado e os estudantes; 
en caso de desacordo, decidirá o decanato ou a dirección do centro, tras seren consultados os 
estudantes e o profesorado implicado. 
3.- Entre as datas do acordo e de realización da proba deberá transcorrer un mínimo de dous 
días. 
4.- A nova proba terá unhas características en todo similares á realizada na data ordinaria. 
5.- Calquera outra circunstancia qued ará ao criterio do profesor. En caso de conflito decidirá o 
decanato ou a dirección do centro. 
Artigo 13º.- Datas e horarios de realización de probas de avaliación 
1.- No período marcado para a avaliación das convocatorias oficiais, tanto na primeira como na 
segunda oportunidade, realizaranse as probas de avaliación nas datas e nos horarios que foren 
aprobados e publicados pola xunta de centro con anterioridade ao comezo do prazo de 
matrícula e conforme ao calendario académico xeral da Universidade. 
2.- No caso de imposibilidade sobrevida para a súa realización nas datas e horarios aprobados, 
o decanato ou a dirección do centro resolver á sobre a realización da proba, que haberá de 
fixarse, agás por imposibilidade manifesta, dentro do período xeral de avaliacións que estiver 
establecido, despois de seren escoitadas as  persoas representantes do alumnado e o 
profesorado responsable da materia ou, de ser o caso, o/os departamento/s. 
A esta resolución daráselle publicidade no taboleiro oficial, na páxina web do centro e tamén a 
través das listaxes institucio nais do correo electrónico dos estudantes do centro, para o 
coñecemento dos estudantes afectados, coa antelación suficiente. 

 
 
 Avaliación, revisión e reclamacións das cualificacións 19/12/2013  Páxina 6 de 14 
3.- Se a realización dunha proba se atrasar (sen aviso previo ao centro) máis de sesenta 
minutos, ou se a súa realización se vir inte rrompida sen posibilida de de continuala, os 
estudantes poderán solicitar que a proba teña lugar nunha data distinta que deberá ser 
acordada co profesor. Caso de conflito, o decanat o ou a dirección do centro decidirá a data de 
realización, á que se lle dará a oportuna publicidade coa suficiente antelación polas mesmas 
vías que no punto anterior deste artigo. 
4.- Caso de incomparecencia non xustificada do profesor responsable, o decanato ou a 
dirección do centro requiriralle por escrito a oportuna xustificación, sen prexuízo da posibilidade 
de apertura de expediente informativo.  
Artigo 14º.- Comisión de fraude e responsabilidades disciplinarias 
1.- Se durante a realización dunha proba de avaliación os profesores responsables teñen 
coñecemento da quebra dos principios de decoro, legalidade ou mérito individual tales como o 
uso de documentos ou instrumentos non permitidos, a copia ou intento de copia dos resultados 
obtidos por compañeiros, a comunicación entre estudantes ou un comportamento impropio, 
procederase á expulsión inmediata do estudante da proba de avaliación e redactarase unha 
acta cos motivos, que se enviará ao decano ou director xunto coas verificacións documentais 
que estime oportunas para a súa valoración. Todo, sen prexuízo das responsabilidades 
disciplinarias ás que puidese proceder de acordo coa cualificación da falta cometida polo 
alumno infractor. 
2.- Queda prohibido o acceso á realización das probas de avaliación con instrumentos 
electrónicos ou dispositivos móbiles acesos, non expresamente autorizados polo profesorado 
responsable, o cal será causa suficiente de expulsión da proba, logo de redactar a acta 
correspondente que se enviará ao centro. 
3.- A expulsión dunha proba de avaliación implicará a cualificación de suspenso (nota numérica 
de 0) na convocatoria da materia. 
4.- Na realización de traballos, o plaxio e a utilización de material non orixinal, incluído aquel 
obtido a través da internet, sen indicación expresa da súa procedencia e, se é o caso, o 
permiso do seu autor/a, poderá ser considerada causa de cualificación de suspenso na 
actividade. Todo iso sen prexuízo das responsabilidades disciplinarias ás que puidese haber 
lugar tras o correspondente procedemento. 
Artigo 15º.- Criterios de puntuación e avaliación 
1.- No momento de realizar as actividades de avaliación o profesor deberá especificar os 
criterios de puntuación da proba e a duración desta. Os criterios de avaliación serán 
coherentes coa metodoloxía de avaliación da guía docente da materia. 
2.- O procedemento de avaliación das materi as deberá especificar en que condicións o 
estudante obterá a cualificación que corresponder,  de acordo co sistema establecido no artigo 
21.1 destas normas ou, se for o caso, a condición de “Non presentado” (NP). 
Artigo 16º.- Corrección das actividades de avaliación 
As probas, prácticas, memorias e traballos que sirvan para a avaliación continua do estudante 
deberán ser corrixidos e cualificados ao longo do cuadrimestre, e como mínimo tres días antes 
da data establecida para o inicio do período de avaliación no calendario académico.  
Artigo 17º.- Substitución do profesor e mantemento dos procedementos de avaliación  
Sen prexuízo do previsto para este caso na s vixentes normas sobre actas, no caso de 
substitución do profesor encargado da materi a, manteranse ata a finalización do curso 
académico os seus criterios de avaliación, así como os demais elementos do programa 
incluídos na guía docente aprobada. 

 
 
 Avaliación, revisión e reclamacións das cualificacións 19/12/2013  Páxina 7 de 14 
IV. CONVOCATORIAS 
Artigo 18º.- Número de convocatorias e oportunidades para as materias 
1.- Existirá unha única convocatoria por ano académico para cada unha das materias. O 
alumnado disporá de dúas oportunidades por cada convocatoria. 
2.- O procedemento xeral e as probas e metodoloxías concretas de avaliación que se aplicarán 
en cada oportunidade para cada materia deberán facerse públicos nas correspondentes guías 
docentes seguindo o seu procedemento e, no seu caso, as directrices do centro. 
3.- A avaliación da primeira oportunidade, tanto para as materias do primeiro e do segundo 
cuadrimestre, como para as materias anuais, realizarase nas datas que para cada curso se 
estableceren no calendario académico que aprobe o Consello de Goberno. 
4.- Como norma xeral, a avaliación na primeira  oportunidade realizarase de forma continua e 
completarase, de ser o caso, cunha actividade de avaliación que se realizará nas datas 
establecidas no período sinalado no calendario académico, e que poderá reunir calquera das 
características que constan no apartado 1 do artigo 7 destas normas.  
5.- A segunda oportunidade de avaliación realizaras e, para todas as materias do plan de 
estudos, nas datas establecidas no calendario académico de cada curso e poderán facer uso 
dela todos os estudantes que non superasen a materia na primeira oportunidade. Nas materias 
que pola súa natureza se avalíen exclusivamente mediante actividades non recuperables, 
como pode ser o caso das prácticas en empresas, o prácticum ou as prácticas clínicas, os 
estudantes só poderán empregar a segunda oportunidade para recuperar outras actividades 
como a memoria ou os informes finais.  
A cualificación dos estudantes na segunda opor tunidade axustarase ao previsto na guía 
docente, e, no seu caso, aos criterios establecid os polo centro para as materias dunha mesma 
titulación. A guía docente establecerá, de ser posi ble, actividades alternativas ás obrigatorias 
no caso de non poder organizarse estas, para garantir a posibilidade de superación da materia 
na segunda oportunidade.  
Artigo 19º. Adianto de oportunidades de avaliación de materias para titulacións 
adaptadas ao EEES 
1.- O alumno de grao e mestrado que non teña pendente máis que a superación de 12 créditos 
ou dúas materias das que xa estivese matriculado nalgún ano académico ou de 18 créditos 
correspondentes a prácticas, ademais do TFG ou TFM, para rematar os seus estudos, poderá 
concorrer a unha oportunidade adiantada de avaliación que se realizará antes da finalización 
das actividades académicas correspondentes ao  1º cuadrimestre, naquelas datas que se 
establezan no calendario académico que aprobar o Consello de Goberno. 
2.- O alumno que desexe concorrer a esta oportunidade adiantada de avaliación deberá 
solicitalo coa matrícula ordinaria nos prazos que para esta se estableceren e matricularse de 
forma obrigatoria en todas as materias que lle resten para finalizar os seus estudos, incluída a 
matrícula no TFG ou TFM. 
Para proceder á defensa do TFG ou do TFM, o alumno deberá ter superados o resto dos 
créditos do título.  
3.- As condicións de avaliación da oportunida de adiantada, se non están especificadas nas 
respectivas guías docentes, serán as establecidas para a segunda oportunidade. 
4.- En ningún caso procederá a matrícula das materias pendentes para presentarse a esta 
oportunidade adiantada con posterioridade á realización da avaliación desta. 
5.- Aquel estudante que non supere a avaliación na oportunidade adiantada, ou non se 
presente a esta, malia telo solicitado, poderá utilizar como segunda oportunidade, ao seu 
criterio, tan só unha das establecidas nese mesmo curso académico: a 1ª oportunidade para 
materias do 1º cuadrimestre ou do 2º cuadrimestre, nas datas que se estableceren no 

 
 
 Avaliación, revisión e reclamacións das cualificacións 19/12/2013  Páxina 8 de 14 
calendario académico que aprobe o Consello  de Goberno, ou a 2ª oportunidade no mes de 
xullo. 
Artigo 20º.- Número de convocatorias e oportunidades para os traballos de fin de grao e 
de fin de mestrado  
1.- As ensinanzas oficias de grao e mestrado concluirán coa elaboración e defensa pública dun 
traballo de fin de grao (TFG) ou dun traballo de fin de mestrado (TFM), no que deben integrarse 
e desenvolverse os contidos formativos recibi dos, así como as capacidades, competencias e 
habilidades adquiridas durante o período de docencia e que suporá a realización, por parte de 
cada estudante e de forma individual, dun proxecto, unha memoria ou un estudo concreto. A 
avaliación dos TFG e TFM estará orientada á verificación das competencias esenciais que 
outorga o título. 
2.- O TFG e o TFM só poderán ser defendidos e avaliados unha vez que se teña constancia de 
que o/a estudante supe rou todos os créditos necesarios para a obten ción do título de Grao ou 
Mestrado, agás os correspondentes aos propios TFG ou TFM. 
3.- Para súa defensa e avaliación, o est udante disporá dunha convocatoria con dúas 
oportunidades en cada curso académico.  
Nas titulacións de Grao e nas de Mestrados Univ ersitarios de 60 e de 120 créditos ECTS, a 
primeira oportunidade de defensa e avaliación dos TFG e dos TFM realizarase nos meses de 
maio/xuño/xullo. A segunda oportunidade de defensa e avaliación dos TFG e dos TFM 
realizarase nos meses de xullo/setembro. 
Nos programas de simultaneidade de estudos de Grao aprobados polo Consello de Goberno 
(cuxa estrutura así o requira) e nos Mestrados Universitarios de 90 créditos ECTS, a primeira 
oportunidade de defensa e avaliación dos TFG e dos TFM realizarase nos meses de 
xaneiro/febreiro. A segunda oportunidade naquelas datas que estableza cada 
Facultade/Escola, no segundo cuadrimestre. 
En todos os casos, as Facultades/Escolas, resp ectarán as datas límite que, para a sinatura e 
entrega de actas, consten no calendario académico aprobado polo Consello de Goberno. 
4.- De forma excepcional e sempre que o estudante non teña pendente máis que a superación 
do TFG ou do TFM para rematar os seus estudos de Grao ou de Mestrado Universitario, 
poderá defendelo naquelas datas que estableza cada Facultade/Escola, desde o inicio do 
curso académico ata a data límite de sinatura e entrega de actas de segunda oportunidade que 
conste no calendario académico aprobado polo Consello de Goberno; pero respectando 
sempre o número máximo de dúas oportunidades do que poderá facer uso en cada curso 
académico. 
V. CUALIFICACIÓNS 
Artigo 21º.- Sistema de cualificacións 
1.- De acordo co disposto no artigo 5 do Real decreto 1125/2003, do 5 de setembro, que 
establece o sistema europeo de créditos e o sistema de cualificacións nas titulacións 
universitarias de carácter oficial e validez en todo o territorio nacional, os resultados obtidos 
polo alumno en cada unha das materias do plan de estudos cualificaranse en función da 
seguinte escala numérica de 0 a 10, con expresión dun decimal, á que poderá engadirse a súa 
correspondente cualificación cualitativa: 
● 0 - 4,9: Suspenso (SS) 
● 5,0 - 6,9: Aprobado (AP) 
● 7,0 - 8,9: Notable (NT) 
● 9,0 - 10: Sobresaliente (SB) 

 
 
 Avaliación, revisión e reclamacións das cualificacións 19/12/2013  Páxina 9 de 14 
A mención de "Matrícula de honra" poderá ser concedida a alumnos que obtivesen unha 
cualificación igual ou superior a 9.0. O seu número non poderá exceder do cinco por cento dos 
alumnos matriculados nunha materia no correspondente curso académico, salvo que o número 
de alumnos matriculados sexa inferior a 20. Neste caso poderase conceder unha soa 
"Matrícula de honra". 
Toda vez que, de acordo co establecido no artigo 20 destas normas, os traballos de fin de grao 
(TFG) e os traballos de fin de mestrado (TFM) supoñen a realización por parte de cada 
estudante e de forma individual dun proxecto, unha memoria, ou un estudo concreto, 
exceptúase do límite do número de matrículas de honra para conceder nun curso académico, 
aquelas que poidan corresponder, por obter unha cualificación igual ou superior a 9,0, aos TFG 
e aos TFM. 
2.- Considerarase como “Non presentado” (NP) aquel estudante que, estando matriculado 
nunha materia, non concorrese ás distintas actividades de avaliación que se establezan para o 
curso académico.  
En ausencia de regulación específica para ca da titulación, considerarase que deberá ser 
cualificado como “Non presentado”:  
a) cando non completase o proceso de ava liación continua, nas condicións que figuren 
na guía docente, ou  
b) cando non se presente á proba do período oficial de avaliación.  
3.- Os créditos obtidos por recoñecemento de créditos correspondentes a actividades 
formativas non integradas no plan de estudos non serán cualificados numericamente nin 
computarán para efectos de cómputo da media do expediente. 
Artigo 22º.- Publicidade das cualificacións 
1.- De acordo co disposto no apartado 3 da disposición adicional vixésimo primeira, da Lei 
orgánica 4/2007, do 12 de abril, que modifica a Lei orgánica 6/2001, do 21 de decembro, de 
universidades, non será preciso o consentiment o dos estudantes para a publicación dos 
resultados das actividades, traballos e probas relacionadas coa avaliación dos seus 
coñecementos e competencias nin dos actos que resulten necesarios para a adecuada 
realización e seguimento da dita avaliación. 
2.- A publicación das cualificacións provisionais finais das materias que non teñan proba global 
de avaliación e reserva de data no calendario oficia l de avaliacións deberá ter lugar sete días 
antes da data final de peche de actas, con indicación igualmente do día fixado para a súa 
revisión. 
3. Para garantir o dereito a revisión nas probas orais, a nota será comunicada aos dous días 
lectivos seguintes á súa finalización, e a revisión estará baseada nos datos recollidos na acta e, 
no seu caso, nas evidencias gravadas, escritas e doutro tipo recollidas na súa realización. 
4.- As cualificacións prov isionais finais de cada materia deberán facerse públicas, con cando 
menos tres días hábiles de anterioridade á dat a máxima que estea fixada para a sinatura das 
actas da correspondente convocatoria, na secretaría  virtual do alumnado e a través do servizo 
“sms” da mesma. De forma opcional poderán facerse públicas tamén no taboleiro do centro e 
na plataforma moodle. 
VI. REVISIÓN DAS CUALIFICACIÓNS 
Artigo 23º.- Anuncio das datas e períodos de revisión das cualificacións 
1.- Xunto coa publicación das cualificacións, no taboleiro oficial do centro, na plataforma de 
formación e a través do servizo de notificación por SMS, deberá facerse pública a data, o lugar 
e o horario en que os estudantes terán dereito a revisar as actividades, os traballos e as probas 
que sirvan para a súa avaliación e a recibi ren explicación razoada da cualificación que 

 
 
 Avaliación, revisión e reclamacións das cualificacións 19/12/2013  Páxina 10 de 14 
obtiveron. A data de revisión deberá anunciars e como mínimo tres días antes da súa 
realización. 
2.- O período de revisión establecido deberá garantir que todos os estudantes que o desexaren 
poidan estar presentes e ver as súas probas. A revisión terá lugar, en todo caso, antes da data 
límite de entrega de actas. 
Artigo 24º.- Asistencia dos profesores encargados da revisión das cualificacións  
1.- Agás nos casos que estean debidamente autoriz ados pola dirección do departamento e do 
centro a revisión levarase a cabo perante o profesor, o tribunal ou os membros designados por 
este, que corrixiron a actividade, o traballo ou a proba. Para as materias impartidas por 
profesorado externo á UDC en título s interuniversitarios, a revisión poderá realizarse diante do 
coordinador do título na UDC. 
2.- O profesor ou o coordinador poderán solici tar a sinatura do alumno nas actividades que 
revisou. O alumno que así o desexar poderá solicitar un xustificante de que acudiu á revisión. 
Artigo 25º.- Publicación de cualificacións definitivas 
Unha vez que finalice o prazo e os trámites de revisión, o profesor ou o tribunal publicarán as 
cualificacións definitivas nos lugares e medios citados nos artigos anteriores e, no seu caso, 
comunicaranse a través da Secretaría Virtual.  
Artigo 26º.- Extravío do material das actividades de avaliación 
Caso de que desapareza o material dunha actividade, traballo ou proba de avaliación antes de 
finalizar o prazo de revisión, o alumno poderá  solicitar a realización dunha nova avaliación 
nunha data previamente acordada co profesor. De existir conflito, o decanato ou a dirección do 
centro decidirá a data de realización. 
VII. RECLAMACIÓNS 
Artigo 27º.- Dereito á reclamación 
Os estudantes poderán reclamar contra as c ualificacións que obtiveron nas convocatorias 
oficiais, tanto na primeira como na segunda oportunidade. 
Artigo 28º.- Presentación da reclamación do alumno 
1.- Unha vez que se realizou a revisión correspondente, se o alumno está desconforme coa 
cualificación que lle concedeu o profesor ou o tribunal, poderá presentar unha reclamación ante 
o decanato ou a dirección do centro. 
2.- No caso de títulos interuniversitarios, nom eadamente mestrados, presentarase naquel 
centro da UDC ao que está asignada a súa coordinación. 
Artigo 29º.- Prazo e motivación das reclamacións contra as cualificacións de materias 
1.- As reclamacións ante o decanato ou a dirección do centro poderán presentarse nun prazo 
de dez días naturais que contará a partir da dat a de publicación das cualificacións definitivas 
correspondentes a calquera oportunidade, e, no seu defecto, ata dez días naturais despois do 
remate do prazo establecido no calendario académico oficial para a entrega de actas de 
calquera oportunidade, sen prexuízo do establecido no artigo 31º para as reclamacións sobre 
as cualificacións dos TFG e TFM. 
 2.- As reclamacións faranse mediante un escrito que se dirixirá ao decano ou director do 
centro e presentaranse no rexistro deste. A reclamación deberá motivarse na alegación 
dalgunhas das seguintes circunstancias, coa indicación das razóns que a xustifican: 
● Inadecuación entre os contidos das actividades, dos traballos ou das probas e os previstos 
na guía docente (art. 3 desta normativa) 

 
 
 Avaliación, revisión e reclamacións das cualificacións 19/12/2013  Páxina 11 de 14 
● Utilización de procedementos/cr iterios de avaliación distin tos dos establecidos na guía 
docente da materia (artigo 3 da presente normativa) 
● Erros obxectivos na cualificación 
● Falta de cumprimento do establecido nos artigos 22 a 23 desta normativa 
● Incumprimento dos artigos 8 e 9 desta normativa  
3.- Se a reclamación incumprir os requisitos e as condicións especificados neste artigo, a 
dirección do centro requirirá ao alumno a súa emenda nun prazo de cinco días que se contarán 
desde a súa notificación; se transcorrido ese prazo non se proceder á emenda, o decanato ou 
a dirección do centro terá por desistido ao alumno da súa reclamación e notificaralle a 
resolución mediante a que se declara concluso o procedemento iniciado. 
Artigo 30º.- Reclamacións contra cualificacións de materias. Informe do departamento e 
alegacións do profesor  
1.- Nas reclamacións efectuadas contra as cualificacións outorgadas nos estudos de grao e 
mestrado, dentro dos tres días seguintes á final ización do prazo de reclamacións, agás cando 
se requira emenda ao reclamante que será de aplicación o art. 29.3, o decanato ou a dirección 
do centro solicitará aos departamentos responsables da materia, ou a comisión académica 
prevista no convenio no caso de mestrados interuniversitarios, un informe sobre a reclamación, 
e ao profesor responsable da cualificación qu e se reclama que presente as alegacións que 
considerar oportunas.  
2.- Para a elaboración do informe o departamento nomeará unha comisión, que estará formada 
por tres profesores de áreas competentes na materia obxecto de reclamación (da área de 
coñecemento da materia ou, de non ser posible, de áreas afíns) e con fin de garantir a súa 
especialización poderán ser dos departamentos implicados ou non. No caso dos mestrados o 
profesor coordinador formará parte da devandita Comisión. En ningún caso poderá participar o 
profesor responsable da cualificación da mate ria que se reclama, quen, no entanto, deberá 
estar informado dos sucesivos trámites.  
3.- Para a presentación das alegacións do profes orado implicado, a constitución da comisión e 
a elaboración do informe do departamento, disporase de sete días contados desde a recepción 
do pedimento do decanato ou dirección. 
O informe deberá ser razoado e técnico utilizando par a a súa elaboración criterios académicos 
e docentes cos que se xustificará o seu resultado final. 
4.- Dentro dos cinco días seguintes á recepción do informe do departamento e das alegacións 
do profesor, o decanato ou a dirección someterá o asunto á Comisión de Asuntos Académicos 
ou Docentes do centro, que decidirá tendo en conta a reclamación do estudante, as alegacións 
do profesor e o informe do departamento.  
5.- En ningún caso poderán participar na decisión  nin o profesor responsable da cualificación 
nin o estudante recorrente. De berán tamén absterse se son membros da comisión creada no 
departamento ou da comisión académica da titulación interuniversitaria, suposto en que serán 
substituídos por profesores, da mesma área ou área afín, ou, no seu caso, por estudantes, de 
acordo co previsto no regulamento de réxime interno, por acordo da xunta do centro ou 
comisión delegada, ou por resolución reitoral, se se tratar da presidencia da comisión.  
Artigo 31º.- Prazo e motivación das reclamaci óns contra as cualificacións nos Traballos 
de Fin de Grao e nos Traballos de Fin de Mestrado 
Os estudantes poderán reclamar a cualificación definitiva asinada polo tribunal (ou no seu caso 
por quen estea autorizado de maneira excepcional ) aos traballos de fin de grao e de mestrado 
na súa defensa pública.  
1.- A reclamación presentarase nun prazo non superior a dous días despois da publicación da 
cualificación do TFG ou TFM, mediante escrito razoado das causas de reclamación dirixido ao 

 
 
 Avaliación, revisión e reclamacións das cualificacións 19/12/2013  Páxina 12 de 14 
decano ou director do centro e presentaranse  no rexistro deste. A reclamación deberá 
motivarse na alegación dalgunhas das seguintes circunstancias, coa indicación das razóns que 
a xustifican:  
● Utilización de procedementos/criterios de avaliación distintos dos establecidos  
● Erros obxectivos na cualificación  
● Falta de cumprimento do establecido nesta normativa e/ou nas normas dos centros que 
regulan a presentación e a defensa do TFG ou do TFM. 
2.- Se a reclamación incumprir os requisitos e as condicións especificados neste artigo, o 
decanato ou a dirección do centro requirirá aos alumnos a súa emenda nun prazo de cinco días 
que se contarán desde a súa notificación; se transcorrido ese prazo non se proceder á 
emenda, o decanato ou a dirección do centro terá por desistidos aos alumnos da súa 
reclamación e notificaralles a resolución mediante a que se declara concluso o procedemento 
iniciado. 
3.- Unha vez admitida a trámite a reclamación, o decanato ou a dirección do centro dentro dos 
tres días seguintes á finalización do prazo de reclamacións, agás cando se requira emenda ao 
reclamante, que será de aplicación o previsto no apartado anterior, solicitará un informe 
individual a cada membro do tribunal (ou no seu caso a quen estea autorizado de maneira 
excepcional) e someterá o asunto á Comisión de Asuntos Académicos, Docentes ou 
equivalente do centro.  
A Comisión estudará a reclamación xunto cos informes individuais realizados por cada membro 
do tribunal (ou no seu caso por quen estea autorizado de maneira excepcional) e adoptará 
unha decisión de forma motivada para cada caso. 
4.- Non poderán participar na decisión nin os prof esores responsables da cualificación nin os 
estudantes recorrentes. Deberán tamén abster se se son membros da Comisión, suposto en 
que serán substituídos por profesores, da mesma área ou área afín, ou, no seu caso, por 
estudantes de acordo co previsto no regulam ento de réxime interno, por acordo da Xunta do 
centro ou comisión delegada, ou por resolución reitoral, se se tratar da presidencia da 
comisión. 
Artigo 32º.- Resolución do decano ou director do centro sobre as reclamacións 
presentadas contra cualificacións de materias, do TFG e do TFM 
A decisión adoptada pola comisión que corresponder, de acordo co previsto nos artigos 30 e 31 
destas normas, é vinculante e notificarase, m ediante resolución do decano ou do director do 
centro, á persoa recorrente e ao profesorado res ponsable da cualificación no prazo máximo de 
cinco días desde a data da súa adopción. 
Artigo 33º.- Estimación da reclamación 
Cando unha reclamación for estimada, o secretar io do centro fará constar unha dilixencia na 
acta coa nova cualificación, o órgano que resolv eu e a data da resolución. Esta dilixencia 
contará co visto e prace do decano ou do director do centro. 
Artigo 34º.- Desestimación da reclamación: recursos  
Contra a resolución desestimatoria da reclamac ión poderá interpoñerse un recurso de alzada 
ante o reitor no prazo dun mes que se contará a partir do día seguinte ao da súa notificación. 
Artigo 35º.- Resolución do reitor: recursos 
A resolución do reitor porá fin á vía administrati va. Contra ela, de conformidade co disposto na 
Lei 30/1992, do 26 de novembro, de réxime xurídico das administracións públicas e do 
procedemento administrativo común, cabe interpoñer un recurso contencioso-administrativo no 
prazo de dous meses, que se contarán a partir do día seguinte ao da súa notificación, sen 
prexuízo de poder interpoñer calquera outro recurso que se estimar procedente. 

 
 
 Avaliación, revisión e reclamacións das cualificacións 19/12/2013  Páxina 13 de 14 
Artigo 36º.- Custodia do material das actividades de avaliación 
1.- Os profesores e, no seu caso, os secretarios dos tribunais, ou quen estea autorizado de 
maneira excepcional, deberán conservar o material escrito, en soporte papel ou electrónico, 
das actividades, traballos e probas de avaliación ou, no seu caso, a documentación 
correspondente das probas orais que se utilizan para a ava liación dos estuda ntes dun curso 
académico ata a finalización do seguinte curso académico, agás que o Centro de 
Documentación e Arquivo (CEDAR) estableza outros prazos na Normativa de custodia, arquivo 
e destrución documental. Cando o profesor resp onsable cese a súa vinculación coa UDC a 
custodia pasará ao profesor ou departamento responsable da materia. No caso de ser o 
profesor secretario dun tribunal a custodia pasará ao secretario do centro. 
2.- Non obstante, aqueles traballos ou memorias qu e precisen os estudantes e que formasen 
parte do proceso de avaliación, poderán ser solicitados por estes antes do prazo establecido no 
apartado anterior a partir de 10 días naturais de spois do peche das actas, se non existe 
reclamación contra a cualificación. 
3.- Caso de se interpoñer unha reclamación ou un recurso, o material das actividades, traballos 
e probas que se utilizaron para a avaliación da persoa que reclama deberán conservarse ata a 
resolución do último dos recursos. Neste caso, a persoa encargada da custodia será o 
secretario do centro. 
37.- Prazos  
1.- Para os efectos dos prazos sinalados nos artigos 30, 32, 33, 34 e 35, considerarase o mes 
de agosto como inhábil.  
2.- A dirección do centro resolverá outorgar un prazo especial para que o alumno poda adecuar 
a súa matrícula no caso de que recaia a resolución unha vez rematado o prazo ordinario 
establecido.  
VIII. AVALIACIÓN DOS RESULTADOS ACADÉMICOS 
Artigo 38º.- Avaliación e mellora do rendemento académico 
A comisión de garantía de calidade do Centro (CGC) responsable do seguimento académico 
das titulacións deberá realizar un seguimento anual dos resultados acadados en cada unha das 
materias do título para estudar como evoluciona o proceso de avaliación dos resultados da 
aprendizaxe. Tras a análise e o estudo porme norizado en conxunto da situación, e ouvidas 
todas as partes afectadas e con responsabilidade directa no asunto, proporá, no seu caso, 
medidas correctoras tendentes á mellora do re ndemento académico das distintas materias da 
titulación. Para este fin a CGC realizará necesariamente o estudo nos casos de: 
1.- Materias cuxa taxa de éxito académico,  entendida como a porcentaxe de estudantes 
aprobados sobre os presentados, sexa inferior ao 40% no curso anterior. 
2.- Materias cuxa taxa de éxito supere o 95% ou a di ferenza entre as cualificacións máis alta e 
máis baixa dos aprobados non exceda de dous puntos. 
3.- Materias cuxa taxa de non presentados supere o 30%. 
4.- Materias que se afasten da media da titulación nun 20% en ambos os sentidos na taxa de 
éxito e na taxa de avaliación.  
Para este fin os centros utilizarán os datos e taxas de cada materias elaborados polos Servizos 
Centrais de Estatística Académica.  
Artigo 39º.- Datos estatísticos 
A UDC poderá facer públicos datos estatísticos dos resultados de avaliación de cada materia 
por curso académico, que incluirán polo menos o número de estudantes matriculados, 
presentados e que superaron a materia. 

 
 
 Avaliación, revisión e reclamacións das cualificacións 19/12/2013  Páxina 14 de 14 
Artigo 40º.- Informe dos resultados de avaliación 
Anualmente a CGC do centro en que se adscri be a titulación elaborará e incorporará ao seu 
informe anual de seguimento da titulación, un informe global por titulación sobre os resultados 
da avaliación nas diferentes materias. Este informe será analizado igualmente na Comisión de 
Plans de Estudos e, posteriormente, presentarase ao Consello de Goberno. 
DISPOSICIÓNS ADICIONAIS 
Primeira.- 
Os estudantes terán dereito ao recoñecemento dos traballos elaborados durante os seus 
estudos e á protección da propiedade intelectual destes.  
Non se poderán empregar os traballos orixin ais entregados polos estudantes para a súa 
cualificación, sen a súa autorización expres a, sen prexuízo do disposto no artigo 4 do 
Regulamento de propiedade industrial e propiedade intelectual da Universidade da Coruña. 
Segunda.- 
As presentes normas interpretaranse de conformidade co disposto polos Estatutos da 
Universidade da Coruña o Estatuto dos Estudantes e as restantes normas legais e 
regulamentarias que sexan de aplicación. 
Terceira.-  
As facultades e escolas e os departamentos, atendendo ás súas especificidades, poderán 
regular calquera outro aspecto en tanto que non contraveña o establecido neste regulamento. 
DISPOSICIÓN DERROGATORIA 
Quedan derrogada a Normativa académica de aval iacións, de cualificacións e reclamacións, 
aprobada polo Consello de Goberno do 2 de xuño de 2006, así como aquelas outras 
disposicións e instrucións da UDC anteriores, que foren contrarias á presente normativa. 
DISPOSICIÓN FINAL 
As presentes normas, que se publicarán na páxi na web da Universidade, entrarán en vigor no 
curso académico 2013/2014, ao día seguinte da súa aprobación polo Consello de Goberno, 
agás o que corresponda á adaptación das guías docentes ao previsto nesta normativa. 
 
 