Regulación transitoria para a aplicación do artigo 4.5 da Normativa 
reguladora da matrícula e a defensa do traballo fin de grao (TFG) e 
do traballo fin de mestrado universitario (TFM) 
(aprobada pola comisión de TFG de 07/02/2025 e informada favorablemente pola Comisión de 
Plans de Estudos delegada de Consello de Goberno da UDC) 
 
Segundo o disposto na disposición derradeira, punto 1, da Normativa reguladora da matrícula 
e a defensa do traballo fin de grao (TFG) e do traballo fin de mestrado universitario (TFM), 
establécese a seguinte regulación transitoria para os TFG e TFM defend idos na Facultade de 
Economía e Empresa: 
 
O TFG ou TFM deberá ser defendido nun acto público de forma presencial. Excepcionalmente e 
por causa debidamente xustificada, o/a estudante poderá solicitar a defensa do seu TFG ou TFM 
nun acto público virtual. Para tal fin, presentará unha solicitude motivada e debidamente 
acreditada ante o/a decano/a, quen a resolverá unha vez comprobado que se dan as condicións 
legais, administrativas, técnicas, económicas ou doutra índole que xustifiquen a modalidade de 
defensa. 
 
 