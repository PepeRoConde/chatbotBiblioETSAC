DOG Núm. 207 Martes, 31 de outubro de 2023 Páx. 60310
ISSN1130-9229 Depósito legal C.494-1998 https://www.xunta.gal/diario-oficial-galicia
III. OUTRAS DISPOSICIÓNS
VALEDOR DO POBO
RESOLUCIÓN do 23 de outubro de 2023 pola que se convoca unha bolsa 
destinada para a formación en prácticas en materia de comunicación escrita, 
edición e asesoramento, corrección lingüística e tradución neste organismo.
A valedora do pobo convoca unha bolsa destinada á formación en prácticas en mate -
ria de comunicación escrita, edición e asesoramento, corrección lingüística e tradución, e 
anunciar a dita convocatoria. 
Así, en virtude das atribucións que me confire a Lei 6/1984, do 5 de xuño, do Valedor 
do Pobo, e o artigo 22.4 do Regulamento de organización e funcionamento do Valedor do 
Pobo, 
RESOLVO:
Convocar unha bolsa para a formación en prácticas en materia de comunicación escrita, 
edición e asesoramento, corrección lingüística e tradución das diversas publicacións en 
web e noutros medios do Valedor do Pobo, de acordo coas seguintes
Bases
Primeira. Obxecto
A bolsa terá por obxecto a formación en prácticas en materia de comunicación escrita, 
edición e asesoramento, corrección lingüística e tradución das diversas publicacións en 
web e noutros medios do Valedor do Pobo. 
Segunda. Requisitos
Poderán ser beneficiarias desta bolsa as persoas que acrediten reunir os seguintes 
requisitos: 
• Ter nacionalidade española ou ser nacional dun Estado membro da Unión Europea 
ou daqueles Estados aos cales, en virtude de tratados internacionais, lles sexa aplicable a 
libre circulación de persoas.
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60311
ISSN1130-9229 Depósito legal C.494-1998 https://www.xunta.gal/diario-oficial-galicia
• Ser maior de 18 anos.
• Estar en posesión do grao en Tradución e Interpretación, en que a lingua de orixe prin-
cipal da súa combinación lingüística (1ª lingua ou lingua A1) sexa a lingua galega; grao en 
Lingua e Literatura Galegas; grao en Estudos de Galego e Español con itinerario en lingua 
galega e española; ou equivalentes.
Terceira. Asignacións
A persoa beneficiaria da bolsa disporá:
a) Dunha asignación de 15.600 euros brutos anuais, que se percibirán logo de finalizado 
cada mes do prazo da súa duración, a razón de 1.300 euros mensuais, suxeitos á retención 
que legalmente proceda.
b) De protección social mediante a alta no réxime xeral da Seguridade Social, segundo 
a normativa vixente e dentro dos requisitos e condicións propios deste tipo de bolsas.
c) Dun seguro que inclúa como garantías o falecemento e a invalidez permanente por 
accidente, que cubra o período de duración da bolsa, cun importe máximo de 300 euros.
Cuarta. Duración
A bolsa terá a duración dun ano e non poderá ser prorrogada.
Ao finalizar entregarase un certificado acreditativo.
Quinta. Natureza
A adxudicación da bolsa non supón vinculación laboral ou funcionarial entre a persoa 
beneficiaria e o Valedor do Pobo, nin implica compromiso que transcenda do desenvolve -
mento das tarefas formativas previstas nesta convocatoria. 
Sexta. Desenvolvemento da bolsa
A persoa bolseira ten o deber de:
• Cumprir o programa formativo en prácticas que determinen as persoas titoras, cuns 
niveis de rendemento satisfactorio. Para estes efectos, debe realizar as actividades de 
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60312
ISSN1130-9229 Depósito legal C.494-1998 https://www.xunta.gal/diario-oficial-galicia
estudo que se consideren necesarias e presentar puntualmente os traballos e documentos 
que se requiran. Estes serán de titularidade do Valedor do Pobo e non poden ser utilizados 
polo/a autor/a sen a correspondente autorización.
• Observar a necesaria discreción e respectar a confidencialidade dos documentos e 
informacións que coñeza no desenvolvemento da bolsa, salvo os que sexan públicos.
• Non adquirir compromisos ou obrigas que impidan o cumprimento íntegro das tarefas 
de formación en prácticas, agás renuncia expresa da bolsa.
• Realizar o seu programa formativo nas unidades administrativas e áreas da institución, 
baixo a titoría de cada responsable e coa coordinación da adxunta á valedora do pobo.
Desenvolverá as actividades formativas prácticas durante 37,5 horas semanais.
Habilitarase a posibilidade de realizar a formación a distancia (desde o domicilio) polo 
menos nun 50 % do tempo, sen prexuízo da asistencia presencial cando resulte necesaria, 
segundo a coordinadora.
Terá dereito ao desfrute dos días festivos do calendario laboral, ás vacacións e aos per -
misos necesarios por motivos persoais coa solicitude previa. 
As anteriores circunstancias determinaranse segundo as necesidades do servizo. 
Salvo baixa médica, a ausencia xustificada ou permitida das prácticas non superará o 
10 % da xornada mensual de traballo. Se se supera esta porcentaxe, a valedora do pobo 
poderá rescindir a bolsa.
Sétima. Convocatoria e solicitudes
1. Convocatoria.
A convocatoria será publicada no Diario Oficial de Galicia e na web do Valedor do Pobo.
2. Presentación das solicitudes. 
As solicitudes e a documentación adxunta presentaranse no Rexistro do Valedor do 
Pobo (rúa do Hórreo, nº 65, Santiago de Compostela –A Coruña–) o por calquera dos 
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60313
ISSN1130-9229 Depósito legal C.494-1998 https://www.xunta.gal/diario-oficial-galicia
medios establecidos no artigo 16.4 da Lei 39/2015, do 1 de outubro, do procedemento ad-
ministrativo común das administracións públicas; neste caso, deberá enviarse, dentro do 
prazo de presentación, unha comunicación vía correo electrónico (rexistro@valedordopo -
bo.gal) na cal se detalle o medio utilizado de presentación, segundo o modelo que consta 
no anexo I.
3. Solicitudes e documentación. 
As persoas interesadas deberán achegar a seguinte documentación: 
• Escrito de solicitude dirixido á valedora do pobo, cuberto e asinado, conforme o modelo 
do anexo I. 
• Copia do DNI ou equivalente. 
• Relación de méritos e circunstancias que a persoa solicitante somete a valoración con-
sonte estas bases, presentados de acordo co anexo II da convocatoria. Só se valorarán os 
méritos e as circunstancias que figuren nese anexo.
4. Prazo de presentación.
O prazo de presentación será de quince (15) días hábiles contados a partir do día se -
guinte ao da publicación da convocatoria no Diario Oficial de Galicia .
5. Requirimento de documentación adicional.
A Comisión de Selección poderá requirir a documentación adicional que considere pre-
cisa para realizar a súa función. Deberá entregarse de tal forma que permita verificar a súa 
autenticidade.
6. Posibilidade de retirada posterior da documentación.
A documentación das persoas non seleccionadas poderá ser devolta por petición da 
interesada ou de quen fose debidamente autorizado, unha vez transcorridos dous meses 
desde a data en que se faga pública a adxudicación.
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60314
ISSN1130-9229 Depósito legal C.494-1998 https://www.xunta.gal/diario-oficial-galicia
Oitava. Procedemento
Concluído o prazo de presentación de solicitudes, a Comisión de Selección comprobará 
o cumprimento dos requisitos. No caso de darse algunha exclusión, notificarase a causa 
para que no prazo de cinco (5) días hábiles poidan presentarse alegacións e/ou emendas.
Posteriormente, a Comisión de Selección avaliará os méritos alegados polas persoas 
admitidas, conforme os criterios sinalados na base novena. Só se valorarán os méritos que 
figuren na solicitude. 
Para o desenvolvemento destes labores poderá solicitar a achega da documentación 
que xulgue pertinente co obxecto de verificar as circunstancias postas de manifesto nas 
solicitudes.
Se no prazo concedido non se achega a documentación requirida para verificar o cum-
primento dos requisitos da bolsa, entenderase que a persoa desiste da súa solicitude.
Se a documentación requirida está orientada a verificar méritos alegados e esta non se 
entrega no prazo sinalado pola Comisión de Selección, en tal caso os ditos méritos non se 
terán en consideración.
A Comisión de Selección elevará á valedora do pobo a súa proposta de concesión da 
bolsa e poderá incluír as persoas suplentes que considere.
A valedora do pobo resolverá a concesión da bolsa de acordo coa proposta da Comisión 
de Selección. 
Novena. Criterios de valoración
A valoración dos méritos realizarase de acordo co seguinte baremo: 
a) Expediente académico do grao universitario ou equivalente en Lingua e Literatura 
Galega ou en Filoloxía Aplicada Galega e Española (ata 10 puntos). 
b) Outros graos ou equivalentes (3 puntos por cada un, cun máximo de 6).
c) Se algún grao ou equivalente é de carácter xurídico ou administrativo, ou de socio -
loxía ou ciencia políticas: 2 puntos engadidos.
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60315
ISSN1130-9229 Depósito legal C.494-1998 https://www.xunta.gal/diario-oficial-galicia
d) Mestrados, cursos ou similares co obxecto de complementar ou ampliar a forma -
ción, convocados, organizados, impartidos ou homologados por universidades, institutos, 
escolas oficiais, entidades de interese público e/ou axentes sociais, excluída a formación 
regrada (ata 3 puntos): 
• De 12 a 20 horas: 0,10 puntos.
• De 21 a 40 horas: 0,25 puntos.
• De 41 a 60 horas: 0,50 puntos.
• De 61 a 90 horas: 0,75 puntos.
• De 91 a 120 horas: 1 punto.
• De 121 a 300 horas: 1,5 puntos.
• De 301 a 600 horas: 2 puntos.
• Máis de 600 horas: 3 puntos.
Cando a duración se exprese en anos ou se indique «curso escolar», estimarase a priori 
unha duración de 600 horas, sen menoscabo da verificación que se faga con base na do -
cumentación que se requira.
No suposto de que a duración se exprese en meses, estes serán computados da se -
guinte maneira: por cada mes computaranse 60 horas. 
En caso de non constar a duración do curso, valorarase con 0,02 puntos.
Para o caso de que se sinalen diversos cursos de similar contido, só se computará aquel 
que permita a obtención de maior puntuación.
Para valorar adecuadamente os mestrados e os cursos ou similares, no anexo II debe-
rán constar as horas ou, na súa falta, os meses ou anos de duración, ou que esta foi du -
rante un curso escolar, sen prexuízo da valoración daqueles de que non conste a duración 
con 0,02 puntos. 
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60316
ISSN1130-9229 Depósito legal C.494-1998 https://www.xunta.gal/diario-oficial-galicia
As prácticas laborais desenvolvidas en organismos públicos ou avaladas ou homologa -
das por estes valoraranse como cursos oficiais, en función da súa duración. En todo caso, 
as prácticas integradas na formación regrada ou en cursos alegados non serán obxecto de 
valoración.
Se a Comisión de Selección require que se acrediten as titulacións ou cursos referidos 
nas alíneas a), b), c) e d), deberase presentar o título ou certificado do centro ou organismo 
respectivo.
e) Diversidade funcional (ata 3 puntos):
• Diversidade funcional recoñecida oficialmente cun 33 % ou superior (1 punto).
• Necesidade de axuda de terceira persoa e/ou mobilidade reducida (1 punto).
• Pluridiscapacidade (1 punto).
As anteriores circunstancias valoraranse de forma acumulativa.
f) Outras circunstancias (ata 3 puntos):
• Muller vítima de violencia (1 punto).
• Situación ou risco de exclusión social (1 punto).
• Residencia nun concello de menos de 5.000 habitantes (1 punto).
As anteriores circunstancias valoraranse de forma acumulativa.
g) Para decidir sobre empates substanciais por méritos equivalentes ou sensiblemente 
equivalentes, primaranse as mulleres, logo de informe do seu menor grao de inclusión 
laboral no ámbito da convocatoria; se persiste, as persoas con maior grao de diversidade 
funcional, de ser o caso, e, se persiste, as que acrediten menor experiencia laboral nos 
últimos quince (15) anos.
Décima. A Comisión de Selección
A Comisión de Selección estará composta polas seguintes persoas:
• Presidencia: a persoa titular da Xefatura de Servizo de Administración e Persoal do 
Valedor do Pobo. 
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60317
ISSN1130-9229 Depósito legal C.494-1998 https://www.xunta.gal/diario-oficial-galicia
• Vogal: unha persoa designada polos sindicatos máis representativos. 
• Secretaría, con voz e voto: a persoa titular da Xefatura de Sección do Valedor do Pobo.
A Presidencia terá voto de calidade en caso de empate.
A valedora do pobo designará membros suplentes da Comisión, que substituirán as 
persoas titulares en caso de abstención, recusación procedente, renuncia xustificada ou de 
imposibilidade para o desempeño da función. 
Os nomes das persoas que compoñan a Comisión de Selección e das suplentes deter-
minaranse por resolución da valedora do pobo e publicaranse na páxina web da institución 
inmediatamente despois das publicación oficial da convocatoria.
A persoa titular da Secretaría Xeral do Valedor do Pobo asesorará sobre o curso da con-
vocatoria nos aspectos xurídicos ou de calquera outro tipo cando así o solicite a Comisión 
de Selección. 
A Comisión instruirá o procedemento de concesión da bolsa, e ademais: 
a) Interpretará as bases e resolverá cantas dúbidas poidan derivar delas.
b) Examinará as solicitudes e a documentación achegada, e comprobará os datos en 
virtude dos cales se debe adoptar a proposta de adxudicación e a resolución de adxudi -
cación. 
c) Valorará as solicitudes de acordo co baremo que se establece na base novena desta 
convocatoria. 
d) Requirirá as persoas solicitantes para a corrección das solicitudes, para a achega 
de aclaracións ou ampliacións de información ou para a achega de documentación acre -
ditativa. 
e) Formulará a proposta de concesión da bolsa á persoa seleccionada. 
f) Establecerá unha lista de suplentes para os casos de desistencia ou renuncia, revo -
gación ou outras causas que deixen vacante a bolsa. 
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60318
ISSN1130-9229 Depósito legal C.494-1998 https://www.xunta.gal/diario-oficial-galicia
Décimo primeira. Publicidade da resolución de concesión das bolsas
A resolución da valedora do pobo pola que se concedan as bolsas publicarase no Diario 
Oficial de Galicia  e na páxina web da institución. 
A identificación da persoa beneficiaria e das suplentes realizarase con suficiente grao de 
anonimización (por exemplo, MPG…678) e coas puntuacións obtidas.
O resto das persoas participantes poderán solicitar a súa puntuación, aínda que neste 
caso constaría que resulta provisional se non se lles requirise a acreditación dos méritos. 
Décimo segunda. Incorporación e vacantes
A persoa seleccionada deberá incorporarse para o desenvolvemento dos labores de 
formación práctica no prazo que sinale a resolución de adxudicación e achegar os datos 
precisos para facer efectiva a bolsa.
Se, transcorridos sete (7) días naturais desde a data establecida de incorporación, esta 
non se producise, a bolsa poderase entender rexeitada, salvo causa xustificativa.
Se a bolsa resulta rexeitada ou queda vacante en período de vixencia, a valedora do 
pobo proporá as persoas suplentes, na orde en que resultasen e a concesión da bolsa polo 
tempo que reste respecto do inicialmente previsto. 
A bolsa reducirase proporcionalmente no caso de incorporación tardía, abandono ou 
renuncia.
Décimo terceira. Información en materia de protección de datos
O tratamento de datos farase de acordo co Regulamento (UE) 2016/679, coa Lei orgá -
nica 3/2018, do 5 de decembro, de protección de datos persoais e garantía dos dereitos 
dixitais, e co resto da lexislación española aplicable nesta materia. 
Os datos persoais facilitados no proceso serán tratados para a xestión das solicitudes e 
o proceso de selección. 
Así mesmo, os datos das persoas que resulten adxudicatarias serán tratados para a 
xestión, a conformación do expediente persoal, o control de cumprimento de obrigacións, 
o aseguramento, a xestión económica e o aboamento da bolsa. 
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60319
ISSN1130-9229 Depósito legal C.494-1998 https://www.xunta.gal/diario-oficial-galicia
Poden exercerse os dereitos de acceso, rectificación, supresión e portabilidade, de limi-
tación e oposición ao seu tratamento, así como a non ser obxecto de decisións baseadas 
unicamente no tratamento automatizado dos datos, cando proceda, dirixindo comunicación 
á valedora do pobo, na rúa do Hórreo, nº 65, 15701 Santiago de Compostela (A Coruña). 
Santiago de Compostela, 23 de outubro de 2023
María Dolores Fernández Galiño 
Valedora do Pobo 
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60320
ISSN1130-9229 Depósito legal C.494-1998 https://www.xunta.gal/diario-oficial-galicia
ANEXO I
Modelo de solictude da bolsa destinada para a formación en prácticas en materia 
de comunicación escrita, edición e asesoramento, corrección lingüística e 
tradución no Valedor do Pobo 
DATOS PERSOAIS:
Nome: Primeiro apelido: Segundo apelido: 
DNI: Data de nacemento: Nacionalidade: 
Enderezo: Localidade: Provincia: 
Teléfono: Correo electrónico: 
MANIFESTA:
• Que reúne todos os requisitos exixidos para ser persoa beneficiaria da bolsa. 
• Que reúne os méritos que indica a continuación, respecto dos cales se compromete a 
achegar a documentación acreditativa cando se lle requira. 
Polo exposto, SOLICITA concorrer ao presente procedemento. 
………………, … de … de 2023
Sinatura da persoa solicitante
(sinatura)
Valedor do Pobo (rúa do Hórreo, nº 65, 15700 Santiago de Compostela –A Coruña–)
CVE-DOG: 11xukxb3-5yu5-vbs3-x5d1-kuhxgghviiv0


DOG Núm. 207 Martes, 31 de outubro de 2023 Páx. 60321
ISSN1130-9229 Depósito legal C.494-1998 https://www.xunta.gal/diario-oficial-galicia
ANEXO II
Acreditación de méritos
Grao universitario ou equivalente en Lingua e Literatura Galega ou en 
Filoloxía Aplicada Galega e Española
Outros graos universitarios ou equivalentes
Grao de diversidade funcional igual ou superior ao 33 % (poñer X se procede)
Necesidade de axuda de terceira persoa e/ou mobilidade reducida (poñer X 
se procede)
Persoa con pluridiscapacidade (poñer X se procede)
Muller vítima de violencia (poñer X se procede)
Residente en concellos de menos de 5.000 habitantes (poñer X se procede)
Persoa en situación e/ou risco de exclusión social (poñer X se procede)
Relación de mestrados, cursos e similares
Mestrados, cursos ou similares (denominación) Organismo ou entidade
Duración (horas, 
meses, anos ou 
curso escolar)
CVE-DOG: 11xukxb3-5yu5-vbs3-x5d1-kuhxgghviiv0
