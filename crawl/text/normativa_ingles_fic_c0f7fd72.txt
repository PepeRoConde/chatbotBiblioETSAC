Facultade de Informática 
 
 
 
Normativa reguladora da docencia en inglés no Grao en 
Enxeñería Informática 
 
O Grao en Enxeñaría Informática da UDC ofértase como titulación 
plurilingüe, e réxese pola Normativa reguladora da docencia en inglés nas 
titulacións da UDC (aprobada polo Consello de Goberno do 30 de abril do 2015 
e modificada no Consello de Goberno do 14 de abril de 2016).  
Todas as materias do plan de estudos que se cursen en inglés 
reflectiranse no expediente académico do estudante, facéndose constar nos 
certificados académicos  expedidos pola universidade. Ademais, incluirase no 
Suplemento Europeo ao Título (SET) a mención dos estudos superados en 
inglés. 
Os alumnos con docencia plurilingüe formarán un grupo separado nas 
materias que se impartan en inglés. No resto de materias d eberán elixir un 
grupo en horario de mañá compatible coas anteriores. 
 
1. Requisitos 
No momento de formalizar a matrícula na Administración do Centro, os 
estudantes de novo ingreso deberán elixir unha das dúas opcións: 
 Presentar un certificado oficial (nivel B1 ou superior) ou 
 Inscribirse na proba de inglés  realizada polo Centro de Linguas da UDC 
(www.udc.es/centrodelinguas). Constará dunha proba escrita e un 
exame oral. Pídese un nivel B1. 
 
2. Renuncia 
Habilitarase un prazo de 15 días, que comezará ao comezo do 
cuadrimestre, no que se poderá solicitar a renuncia á docencia plurilingüe e un 
cambio a un grupo con docencia ordinaria. Nese caso, o alumno que renuncie 
cambiará de grupo e asistirá a todas as clases nas linguas oficiais de Galicia. 
 
3. Continuación e permanencia 
Os alumnos que se matriculen por primeira vez na FIC poden solicitar a 
súa inscrición no grupo con docencia en inglés. Os alumnos que xa cursaron 
cursos anteriores na liña plurilingüe, se desexan completar a docencia nesta 
liña e así obter o recoñec emento oficial do seu esforzo, deberán marcar a 
opción de grupo con docencia en inglés no momento de formalizar a súa 
matrícula. En caso de suspender algunha materia cursada en inglés no curso 
anterior, débese repetir no curso seguinte tamén en inglés. 

Facultade de Informática 
 
 
 
Os estudantes admitidos no grupo con docencia en inglés que cursen 
unha materia por terceira ou cuarta vez poderán ser asignados a un grupo con 
docencia en galego/castelán se o número de alumnos que solicitan cursar dita 
materia no grupo con docencia en inglés excede a capacidade do grupo. 
 