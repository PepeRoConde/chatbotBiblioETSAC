  
 
 
 
1 
 
 
NORMATIVA DE PREINSCRICIÓN E MATR ÍCULA NOS MÁSTERES UNIVERSITARIOS PARA O 
CURSO ACADÉMICO 2025/26 (acordo do Consello de Goberno do 19/12/2024) 
 
SUMARIO 
PREÁMBULO 2 
CAPÍTULO I. DISPOSICIÓNS XERAIS 2 
Artigo 1. Requisitos de acceso 2 
CAPÍTULO II. PREINSCRICIÓN 3 
Artigo 2. Solicitude de preinscrición 3 
Artigo 3. Documentación necesaria para estudantado con títulos universitarios de sistemas educativos do 
Espazo Europeo de Educación Superior (EEES) 3 
Artigo 4. Documentación necesaria para estudantado con títulos universitarios de sistemas educativos 
alleos ao Espazo Europeo de Educación Superior (EEES) 4 
Artigo 5. Documentación necesaria para solicitude de preinscrición do estudantado do sistema educativo 
español pendente de superar o TFG e un máximo 9 créditos ECTS 5 
CAPÍTULO III. ADMISIÓN 6 
Artigo 6. Competencia 6 
Artigo 7. Listaxe provisional 6 
Artigo 8. Listaxe definitiva 7 
Artigo 9. Listaxe de agarda 7 
Artigo 10. Información 7 
CAPÍTULO IV. MATRÍCULA 7 
Artigo 11. Competencia 7 
Artigo 12. Formalización da matrícula 7 
Artigo. 13. Lista de admitidos a prazas vacantes 8 
Artigo 14. Cambio de matrícula 8 
Artigo 15. Matrícula fóra de prazo en másteres con prazas vacantes 8 
Artigo 16. Declaración de nivel de formación equivalente 8 
CAPÍTULO V. RESERVA DE PRAZAS 9 
Artigo 17. Reserva de prazas para o estudantado con discapacidade 9 
Artigo 18. Reserva de prazas para deportistas de alto nivel e alto rendemento 10 
CAPÍTULO VI. ACREDITACIÓN DE COMPETENCIA LINGÜÍSTICA 10 
Artigo 19. Acreditación de competencia lingüística en español ou galego 10 
Artigo 20. Acreditación de competencia lingüística en inglés 11 
CAPÍTULO VII. PRAZOS 12 
Artigo 21. Tipos de prazos e calendarización 12 
ANEXO I. Prazos 13 

  
 
 
 
2 
 
ANEXO II. Requisitos que deben cumprir os documentos mencionados nos artigos 3, 4 e 5 desta normativa
 18 
ANEXO III. Países participantes do EEES membros da Unión Europea ou signatarios do Acordo sobre o 
Espazo Económico Europeo (non necesitan a legalización da documentación) 19 
ANEXO IV. Países participantes do EEES que non son membros da Unión Europea ou signatarios do Acordo 
sobre o Espazo Económico Europeo (necesitan a legalización da documentación) 19 
ANEXO V. Países asinantes do Convenio da Haia 20 
 
PREÁMBULO 
O procedemento de preinscrición, admisión e matrícula nos  másteres universitarios d a 
Universidade da Coruña (UDC) realizarase segundo a regulación e os trámites recollidos no 
Real decreto 822/2021 , do 28 de se tembro, polo que se establece a organización d as 
ensinanzas e do procedemento de aseguramento da súa calidade, na Normativa de xestión 
académica da  UDC aplicable, así como no Regulamento da matrícula condicionada en 
másteres universitarios oficiais da UDC, s en prexuízo de calquera outra norma específica 
aplicable. 
Nesta normativa regúlanse os requisitos de acceso, o procedemento e os prazos de 
preinscrición, admisión e matrícula nos másteres universitarios para o curso académico 
2025/26. 
 
CAPÍTULO I. DISPOSICIÓNS XERAIS 
Artigo 1. Requisitos de acceso 
1. Para acceder ás ensinanzas oficiais de máster será necesario posuír un título universitario 
oficial español de g rao ou equivalente ou, de ser o caso , dispoñer doutro título  de máster 
universitario, ou títulos do mesmo nivel que o título español de grao ou máster expedidos por 
universidades e instituci óns de educación superior dun país do  EEES (anexos III e IV  desta 
normativa) que no dito país permita o acceso aos estudos de máster. 
2. Así mesmo , pod erán acceder a un ha titulación de máster universitario do  sistema 
universitario español persoas en posesión de títulos procedentes de sistemas educativos que 
non formen parte do  EEES, equivalentes ao título de grao, sen necesidade de homologación 
do título, pero s i de comprobación por parte d a Universidade do nivel de formación que 
implican, sempre e cando o título permita acceder a estudos de nivel de posgrao universitario 
no país onde se expedira . En ningún caso o acceso por esta vía implicará a homologación do 
título de acceso nin o seu recoñecemento para outros efectos que o de realizar os estudos de 
máster. 
3. Excepcionalmente, de conformidade co disposto no artigo 18.4 do Real decreto 822/2021, 
o estudantado ao que lle falte por superar o TFG e como máximo ata 9 créditos ECTS poderá 
acceder e matricularse nun máster universitario de acordo coa normativa da UDC para estes 

  
 
 
 
3 
 
supostos, a índa que en ningún caso pod erá obt er o título de máster se previamente no n 
obtivo o título de grao. En calquera caso, o estudantado que dispoña do título universitario 
oficial de grao terá prioridade na asignación de prazas. 
4. Para segui r con normalidad e as actividades docentes e  aproveitar adecuadamente a 
docencia recibida, os/as solicitantes de estados con lingua oficial distinta do español ou 
portugués deberán acreditar a competencia lingüística conforme ao disposto no capítulo  VI 
desta normativa. 
5. As persoas interesadas acreditarán o cumprimento dos requisitos de acceso e admisión para 
cada máster nos prazos sinalados para realizar a preinscrición.  
CAPÍTULO II. PREINSCRICIÓN 
Artigo 2. Solicitude de preinscrición 
1. A solicitude de preinscrición realizarase a través da aplicación de preinscrición da UDC . A 
documentación esixida para o acceso deberase subir á plataforma informática no lugar 
indicado para iso, preferentemente en formato PDF. 
2. Na solicitude, ademais dos datos perso ais e académicos, as persoas solicitantes deberán 
incluír un enderezo de correo electrónico que será o medio utilizado pola Universidade para 
enviar as comunicacións derivadas deste proceso. 
3. P resentarase unha única solicitud e de preinscri ción por cada opción de estudo e  curso 
académico e indicar ase, por orde de preferencia, ata un máximo de seis opcións de estudo  
diferentes.  
4. Só por motivos xustificados e por pedimento da perso a interesada se poderá reactivar a 
solicitude para un n ovo prazo de preinscrición, se cumpre os requisitos de acceso . Para iso 
deberá enviar un correo electrónico a acceso.master@udc.gal. 
5. A solicitude deber ase acompañar da documentación sinalada nos artigos seguintes. Se a 
documentación presentada é correcta, validarase a solicitude. No caso contrario, cando se 
realice a revisión administrativa desta, enviaráselle á persoa interesada un correo electrónico 
para a súa corrección, en que se lle indicará o prazo que ten para a emendar que, en todo 
caso, non excederá do último día de prazo para formalizar as solicitudes.  
Artigo 3. Documentación necesaria para estudantado con títulos universitarios de sistemas 
educativos do Espazo Europeo de Educación Superior (EEES) 
1. Sen prexuízo do que estableza a normativa vixente aplicable, as solicitudes de preinscrición 
presentadas por estudantado con títulos universitarios de sistemas educativos do Espazo 
Europeo de Educación Superior (EEES) deberán ir acompañadas da seguinte documentación: 
a) Declaración responsable sobre  o cumprimento de requisitos e a veracidade de copias 
achegadas. 
b) DNI ou pasaporte, en vigor. 

  
 
 
 
4 
 
c) Título que da acceso ao máster ou certificación supletoria provisional ou documento 
equivalente. De maneira provisional, aceptarase o documento que acredite que se 
solicitou a expedición do título oficial , acompañada do xustificante de pagamento das 
taxas. N ese caso, se  a persoa solicitante resultase admitida poder ase matricular, pero 
deberá entregar o título ou o documento acreditativo de que posúe o dito título antes do 
inicio das datas de avaliación das materias do primeiro cuadrimestre. 
d) Certificación académica oficial ou suplemento europeo ao título (SET) en que conste a nota 
media do expediente calculada segundo o RD 1125/2003 do 5 de setembro. Se neste non 
se reflicte a nota media do expediente en base 10, baremarase coa cualificación mínima 
(5 puntos). 
e) As persoas solicitantes con títulos que no n sexan do sistema universitario español, 
deberán presentar ademais unha declaración de equivalencia da nota media do 
expediente académico universitario realizado en centros estranxeiros. 
f) Os/as solicitantes de estados con linguas oficiais que non coincidan con ningunha das 
linguas de impartición do título recollidas na memoria de verificación, deberán presentar 
acreditación das competencias lingüísticas nalgunha destas linguas, de acordo co que 
figura no capítulo VI desta normativa. 
g) De ser o caso, a documentación acreditativa de pertencer a un colectivo con reserva de 
prazas, conforme ao previsto no capítulo V desta normativa. 
h) Calquera outra documentación específica requirida pola comisión académica/de selección 
de cada máster.  
2. No Máster Universitario en Profesorado de Educación Secundaria Obrigatoria, Bacharelato, 
Formación Profesional e Ensinanzas de Idiomas, ademais da documentación anterior, deberá 
presentar o certificado B1 nun idioma estranxeiro.  
3. Os requisitos que deben cumprir os documentos mencionados neste artigo recóllense no 
anexo II desta normativa. 
Artigo 4. Documentación necesaria para estudantado con títulos universitarios de sistemas 
educativos alleos ao Espazo Europeo de Educación Superior (EEES) 
1. Sen prexuízo do que estableza a normativa vixente aplicable, as solicitudes de preinscrición 
presentadas por estudantado con títulos universitarios de sistemas educativos alleos ao 
Espazo Europeo de Educación Superior (EEES) deberán ir acompañadas da se guinte 
documentación: 
a) Declaración responsable sobre o cumprimento de requisitos e a veracidade de copias 
achegadas. 
b) DNI ou pasaporte, en vigor. 
c) Título que dá acceso aos estudos de máster debidamente legalizado. 
d) Certificado expedido por unha autoridade competente que exprese que o título que posúe 
faculta, no país expedidor deste, para o acceso a ensinanzas de máster ou de posgrao. 
e) Certificación académica  oficial dos estudos realizados debidamente legalizada, en que 
conste: 

  
 
 
 
5 
 
- a duración oficial en cursos académicos/semestres/etc.; 
- as materias cursadas; 
- a carga lectiva de cada materia (horas ou créditos); 
- a cualificación e a escala de cualificacións. 
f) Declaración de equivalencia da nota media do expediente académico universitario 
realizado en centros estranxeiros. 
i) Os/as solicitantes de estados con linguas oficiais que non coincidan con ningunha das 
linguas de impartición do título recollidas na memoria de verificación, deberán presentar 
acreditación das competencias lingüísticas nalgunha destas linguas de acordo co que 
figura no capítulo VI desta normativa. 
j) De ser o caso, a documentación acreditativa de pertencer a un colectivo con reserva de 
prazas, conforme ao previsto no capítulo V desta normativa. 
k) Calquera outra documentación específica requirida pola comisión académica/de selección 
de cada máster. 
2. No Máster Universitario en Profesorado de Educación Secundaria Obrigatoria, Bacharelato, 
Formación Profesional e Ensinanzas de Idiomas , ademais da documentación anterior, deberá 
presentar o certificado B1 nun idioma estranxeiro.  
3. Nas solicitudes de acceso a ensinanzas oficiais de másteres universitarios que habilitan para 
o exercicio de profesión regulada, a persoa interesada deberá dispoñer necesariamente dun 
título homologado ou declarado equivalente polo ministerio competente. 
4. Os documentos académicos deberán estar debidamente legalizados. Se a persoa solicitante 
non pode enviar a documentación legalizada, bastará de forma provisional con que envíe unha 
copia de que solicitou a correspondente legalización ou apostila do título e da certificación 
académica.  
5. Os requisitos que deben cumprir os documentos mencionados neste artigo recóllense no 
anexo II desta normativa. 
Artigo 5. Documentación necesaria para a solicitude de preinscrición do estudantado do 
sistema educativo español pendente de superar o TFG e un máximo 9 créditos ECTS 
1. Sen prexuízo do que estableza a normativa vixente aplicable, as solicitudes de preinscrición 
presentadas ao amparo do recollido no artigo 1.3 desta normativa por estudantado do sistema 
educativo español que teña pendente de superar o TFG e un máximo de 9 créditos ECTS , 
deberán ir acompañadas da seguinte documentación: 
a) Declaración responsable sobre  o cumprimento de requisitos e a veracidade de copias 
achegadas. 
b) DNI ou pasaporte, en vigor. 
c) No apartado de «titulación de acceso» deberán subir a seguinte Declaración responsable 
para admisión a máster.  
d) Certificación académica en que conste a nota media do expediente calculada segundo o 
RD 1125/2003 do 5 de setembro. 

  
 
 
 
6 
 
e) De ser o caso, a documentación acreditativa de pertencer a un colectivo con reserva de 
prazas, conforme ao previsto nos capítulo V desta normativa. 
f) Calquera outra documentación específica requirida pola comisión académica/de selección 
de cada máster. 
CAPÍTULO III. ADMISIÓN 
Artigo 6. Competencia 
A comisión académica/de selección do máster será a competente para resolver sobre a 
admisión nos estudos de máster. Para iso, establecerá e aplicará os criterios de baremación, 
que se reflectirá na nota de admisión en cada opción de estudos , e modificará o estado das 
solicitudes na aplicación de preinscrición, que poderá ser: 
a) Admitido/a: cando unha solicitude cumpre os requisitos de acceso e admisión e , tras 
aplicar o baremo establecido pola comisión académica/de selección, lle corresponde unha 
das prazas ofertadas nesta opción de estudos. 
b) Listaxe de agarda: cando a unha solicitude que cumpre os requisitos de acceso e admisión 
non lle corresponde unha praza, tendo en conta o baremo establecido pola comisión 
académica/de selección e o número de prazas ofertadas. 
c) Denegado/a: cando unha solicitude non cumpre os requisitos de acceso e/ou admisión 
para esa opción de estudos. 
Artigo 7. Listaxe provisional 
1. Unha vez finalizado o prazo de preinscrición en cada período, a sección de máster publicará 
no Taboleiro Electrónico Oficial (TEO) da UDC, as listaxes provisionais de solicitudes , en que 
se reflectirá o estado destas.  
Nas solicitudes con estado “denegado” aparecerá o motivo da denegación. No resto das 
solicitudes incluirase a nota de admisión outorgada pola comisión académica/de selección.  
2. Contra as listaxes provisionais poderase interpoñer  unha reclamación, que se formalizará 
mediante un correo electrónico  dirixido ao coordinador/a do máster, se a reclamación se 
fundamenta en motivos académicos , ou á sección de máster, se a reclamación se basea na 
documentación xustificativa de cumprimento de requisitos de acceso.  
En ningún caso se aceptará  nova documentación que non fora presentada no prazo de 
solicitudes. 
3. O resultado das reclamacións reflectirase na aplicación de preinscrición na solicitude do 
máster en que presenta a reclamación. Se é favorable reflectirase na publicación da lista 
definitiva; se polo contrario non é favorable, a preinscrición non sufrirá modificación 
ningunha. 

  
 
 
 
7 
 
Artigo 8. Listaxe definitiva 
1. Unha vez resoltas as reclamacións presentadas, a comisión académica/de selección  
resolverá definitivamente sobre a admisión en cada opción de estudo, tendo en conta a nota 
final de cada solicitude.   
2. A sección de acceso e admisión publicará  no TEO da UDC as listaxes definitivas de persoas 
admitidas, en lista de espera e denegadas de todos os másteres, publicación que terá os 
efectos de comunicación oficial para as persoas solicitantes.  
Así mesmo, os centros de adscrición dos másteres publicarán na súa web as listas definitivas 
de persoas admitidas, en lista de espera por prelación e denegadas dos seus correspondentes 
másteres, asinada pola persoa titular do  Decanato/Dirección do centro ou persoa en qu en 
delegue.  
3. Contra a resolución definitiva de pers oas admitidas poderase interpoñer un recurso de 
alzada ante o reitor no prazo dun mes a partir do día seguinte ao da publicación no TEO. 
Artigo 9. Listaxe de agarda 
1. Nas datas indicadas no  anexo I (Prazos) desta normativa, os centros publicarán nas súas 
páxinas web as listas de persoas admitidas para pr azas vacantes , publicación que terá os 
efectos de comunicación oficial para as persoas solicitantes.  
2. A resolución será asinada pola persoa titular do  Decanato/Dirección do centro ou persoa 
en quen delegue.  
3. Contra esta resolución poderá presentarse recurso de alzada ante o reitor, no prazo dun 
mes a partir do día seguinte ao da publicación. 
Artigo 10. Información 
As persoas solicitantes poderán consultar o estado da súa solicitude na aplicación informática 
en calquera momento. 
CAPÍTULO IV. MATRÍCULA 
Artigo 11. Competencia 
O procedemento correspondente á xestión da matrícula será competencia das 
administracións dos centros de adscrición do máster, onde as persoas convocadas a matrícula 
deberán presentar os orixinais ou a documentación compulsada, de ser o caso. 
Artigo 12. Formalización da matrícula 
1. As persoas solicitantes admitidas nunha opción de estudos deberanse matricular nos prazos 
establecidos no anexo I (Prazos) desta normativa , a través da secretaría virtual creada no 
portal académico dos másteres da UDC. 
Se unha persoa solicitante fo se admitida en máis dunha opción de estudos, só poderá 
formalizar a matrícula nunha delas, á súa elección.  

  
 
 
 
8 
 
A non formalización da matrícula no período establecido suporá a perda da correspondente 
praza.  
2. As persoas solicitantes de bolsas, axudas, convenios etc. deberán acreditar esta 
circunstancia xunto coa documentación esixida, para a exención de prezos públicos. 
3. As vacantes que se produzan logo da matrícula do estudantado admitido serán cubertas 
polas persoas integrantes da listaxe de agarda, tendo en conta a súa nota final de admisión, 
ata cubrir a totalidade das prazas ofertadas.  
Artigo. 13. Lista de persoas admitidas a prazas vacantes 
Nas datas indicadas no anexo I (Prazos) desta normativa, as persoas solicitantes en lista de 
agarda deberán consultar a páxina web do centro de adscrición do máster para coñecer se 
foron convocadas a matrícula.  
Esta publicación constitúe, para todos os efectos, a notificación oficial da admisión, con 
independencia de que desde os centros se lles poida enviar un correo electrónico meramente 
informativo ás persoas convocadas a matrícula. 
Artigo 14. Cambio de matrícula 
As persoas que se atopen matriculadas nun máster se, polo movemento das listas de espera, 
son convocada s a outra opción de estud o, poderán realizar a matrícula na nova opción, 
entendéndose que renuncian á primeira matrícula realizada. Non obstante, e co obxectivo de 
mellorar a eficiencia na xestión das prazas  vacantes, as administraci óns dos centros de 
adscrición d os másteres non considerarán admitido a vacantes  aquel estudantado que xa 
estea matriculado noutra titulación de maior preferencia. 
Artigo 15. Matrícula fóra de prazo en másteres con prazas vacantes  
Unha vez finalizados os prazos de preinscrición e  matrícula para másteres universitarios 
oficiais da UDC, as persoas que reúnan os requisi tos académicos esixidos  poderanse 
matricular naqueles másteres en que quedaran ou se produciran prazas vacantes e que 
tivesen esgotadas as lista xes de agarda. O procedem ento será xestionado nos  centros de 
adscrición dos másteres. A comisión académica/de selección pod erá determinar que non se 
convoque a matrícula se considera que as datas en que o /a solicitante se vai incorporar  
impiden un aproveitamento adecuado dos estudos. 
Excepcionalmente, de seguir exist indo prazas  vacantes, poderanse ofertar materias do 
segundo cuadrimestre para novos /as solicitantes. Neste caso , a comisión académica/de 
selección deberallo comunicar  no mes de decembro á Vicerreitoría de Titulacións e 
Internacionalización. 
Artigo 16. Declaración de nivel de formación equivalente 
1. As persoas tituladas conforme a sistemas educativos alleos ao EEES poderán acceder ás 
ensinanzas oficiais de máster sen necesidade da homologación dos seus títulos, logo de que a 
comisión académica/de selección do máster comprobe que estes acreditan un nivel de 

  
 
 
 
9 
 
formación equivalente aos correspondentes títulos universitarios oficiais españois e que 
facultan no país expedidor do título para o acceso a ensinanzas de posgrao. O acceso por esta 
vía non implicará, en ningún caso, a homologación do título previo que posúa a persoa 
interesada, nin o seu recoñecemento para outros efectos que o de cursar as ensinanzas de 
máster. 
2. A admisión e matrícula terán carácter provisional, condicionadas á concesión da declaración 
de nivel de formación equivalente aos correspondentes títulos universitarios oficiais españois, 
de conformidade co disposto no artigo 18.2 do Real decreto 822/2021 , así como ao 
cumprimento dos demais requisitos específicos que se establezan para cada máster. 
3. Para a concesión de dita declaración de nivel de formación equivalente , o estudantado 
deberá presentar nas administracións dos centros de adscrición do máster, no prazo dos 10 
días seguintes a aquel en que realizaron a súa matrícula, unha solicitude dirixida ao reitor.  
Esta solicitude deberá ir acompañada dos documentos académicos debidamente legalizados 
e traducidos ou a copia de efectuar a solicitude da correspondente legalización ou apostila do 
título e da certificación académica. E, de ser o caso, os documentos orixinais pertinentes que 
acrediten o cumprimento dos requisitos específicos.  
Ao estudantado que deba  solicitar esta declaración de nivel de formación , os centros  
incorporaranlle de oficio na súa matrícula a taxa correspondente segundo o establecido no 
Decreto de prezos públicos.  
Cando no prazo indicado a persoa interesada non poida presentar a documentación requirida, 
a súa matrícula terá carácter de condicionada e en ningún caso poderá obter o título de máster 
universitario ata a obtención da declaración de nivel de equivalencia.  
4. A resolución desestimatoria da declaración de nivel de formación equivalente aos 
correspondentes títulos universitarios oficiais españois para o ingreso nos másteres 
universitarios suporá a anulación de todos os actos que se derivan da admisión e a matrícula.  
Esta anulación no n xerará o dereito á devolución dos prezos públicos aboados 
correspondentes ás tarifas 1ª e 3ª do Decreto de prezos públicos nin aos seguros. 
CAPÍTULO V. RESERVA DE PRAZAS  
Artigo 17. Reserva de prazas para o estudantado con discapacidade 
1. E stablécese unha reserva do 5  % das prazas ofertadas para estudos de máster para o 
estudantado que teña recoñecido un grao de discapacidade igual ou superior ao 33  %, así 
como para aquel estudantado con necesidades educativas especiais permanentes asociadas 
ás condicións persoais de discapacidade, que durante a súa escolarización  anterior precisase 
de recursos e apoio para a súa plena normalización educativa.  
Cando en aplicación da porcentaxe de reserva indicad a non se obteña un número enteiro de 
prazas, procederase ao seu redondeo ao número enteiro máis próximo e, no caso de 
igualdade, ao superior; en todo caso, garantirase un mínimo dunha praza. 

  
 
 
 
10 
 
2. O estudantado deberá acreditar esa condición no momento de efectuar a preinscrición , 
mediante un certificado oficial de cualificación e recoñecemento do grao de discapacidade, 
expedido polo órgano competente da comunidade autónoma. 
3. A ordenación e adxudicación das prazas reservadas realizarase atendendo aos criterios de 
valoración que sexan de aplicación a cada máster. 
4. As prazas obxecto de reserva que queden sen cubrir no prazo anticipado acumularanse ás 
que se oferten no prazo ordinario  e as que queden sen cubrir tras o prazo ordinario 
ofertaranse no prazo extraordinario. Se neste prazo extraordinario non hai solicitudes deste 
colectivo, ou as existentes non cobren todas as prazas dispoñibles, as prazas sobrantes 
acumularanse á oferta xeral. 
Artigo 18. Reserva de prazas para deportistas de alto nivel e alto rendemento 
1. De conformidade co disposto pola Xunta de Galicia, establécese unha reserva do 3 % das 
prazas ofertadas para estudos de máster para o estudantado que acredite a condición de 
deportista de alto nivel e reúna os requisitos académicos correspondentes.  
Cando en aplicación da porcentaxe de reserva indicada non se obteña un número enteiro de 
prazas, procederase ao seu redondeo ao número enteiro máis próximo e, no caso de 
igualdade, ao superior; en todo caso, garantirase un mínimo dunha praza. 
2. A ordenación e adxudicación das prazas reservadas realizarase atendendo aos criterios de 
valoración que sexan de aplicación a cada máster. 
3. As prazas obxecto de reserva que queden sen cubrir no prazo anticipado acumularanse ás 
que se oferten no prazo ordinario e as que queden sen cubrir tras o prazo ordinario 
ofertaranse no prazo extraordinario. Se neste prazo extraordinario non hai solicitude s deste 
colectivo, ou as existentes non cobren todas as prazas dispoñibles, as prazas sobrantes 
acumularanse á oferta xeral. 
CAPÍTULO VI. ACREDITACIÓN DE COMPETENCIA LINGÜÍSTICA 
Artigo 19. Acreditación de competencia lingüística en español ou galego 
1. O estudantado de países con idioma oficial distinto do español debe estar en condicións de 
seguir con normalidade as actividades docentes e aproveitar adecuadamente a docencia 
recibida, sendo requisito que posúan, como mínimo, un nivel B1 de español para p oder 
preinscribirse nos másteres oficiais da UDC. Excepciónase desta esixencia o estudantado que 
tivese como lingua oficial o portugués, pola afinidade entre linguas.  
Se na memoria de verificación dun máster se establecese un nivel superior de competencia 
en lingua española para acceder a este , deberase acreditar o dito nivel. Esta información 
quedará reflectida na ficha de cada máster publicada na páxina web de futuros estudantes.  
Esta esixencia non será de aplicación nos másteres con docencia impartida integramente en 
inglés. 

  
 
 
 
11 
 
2. Os/as solicitantes de estados con lingua oficial distinta do español ou portugués deberán 
presentar, xunto coa solicitude, algún dos documentos seguintes: 
a) DELE «Diploma de español como lingua estranxeira» expedido polo Instituto Cervantes. 
b) SIELE «Servizo Internacional de Avaliación da Lingua Española», sempre e cando se 
superen as 4 destrezas. 
c) Certificado oficial de español para estranxeiros, expedido conforme ao previsto no artigo 
61 da Lei orgánica 2/2006, do 3 de maio, de educación, polas escolas oficiais de idiomas. 
d) Diploma de asistencia e aproveitamento dun curso de B1.2 ou superior do Centro de 
Linguas da UDC. Tamén se admitirán certificados expedidos por centros de linguas doutras 
universidades españolas.  
e) CELGA II, conforme a Orde da Consellería de Presidencia, Administracións Públicas e 
Xustiza da Xunta de Galicia , do 16 de xullo de 2007, pola que se regulan os certificados 
oficiais acreditativos dos niveles de coñecemento da lingua galega (CELGA), modificada 
pola Orde do 10 de febreiro de 2014 da Consellería de Cultura, Educación e Ordenación 
Universitaria. 
3. De non posuír certificación segundo o disposto no punto anterior, os /as solicitantes 
poderán realizar unha proba de competencia presencial no Centro de Linguas da UDC. A 
proba realizarase para os efectos de acceso a másteres da UDC e estará suxeita ás tarifas 
especificadas no dito centro. As persoas interesadas poden consultar a información no Centro 
de Linguas da UDC.  
Artigo 20. Acreditación de competencia lingüística en inglés 
1. Para acceder ás titulacións de máster que requiran como requisito obrigatorio de acceso 
posuír un determinado nivel de inglés, o estudantado deberá acreditar o cumprimento da 
competencia lingüística, de acordo co nivel e o prazo de presentación establecido s en cada 
máster.  
2. Para acceder aos estudos de máster que requiran como condición de acceso acreditar un 
nivel B1, o estudantado deberá cumprir e acreditar algunha das seguintes condicións: 
a) Que posúe unha certificación oficial mínima de nivel B1 de inglés. Só se admitirán as 
certificacións oficiais recoñecidas pola Asociación de Centros de Linguas no Ensino 
Superior (ACLES)  e os aceptados polas mesas lingüísticas da CRUE . Non se aceptarán 
informes de resultados de exame de nivel se o centro de acreditación emite certificación 
oficial. O Centro de Linguas publicará coa suficiente antelación as datas dos exames para 
certificacións oficiais a que se poderá presentar o estudantado coa finalidade de acreditar 
o seu nivel de idioma. 
b) Que superou un curso equivalente a 4º da ESO ou superior en sistemas educativos de 
lingua inglesa. 
c) Que posúe o diploma de asistencia e aproveitamento dun curso B1.2 ou superior do  
Centro de Linguas da Universidade da Coruña. Tamén se admitirán certificados expedidos 
por centros de linguas doutras universidades españolas. 

  
 
 
 
12 
 
d) Que realizou unha estancia académica nun centro en que a lingua vehicular fose o inglés 
durante os seus estudos de grao ou de máster de, polo menos, un cuadrimestre, cursando 
en lingua inglesa polo menos 18 créditos correspondentes a materias impartidas en lingua 
inglesa. 
3. Para acceder a estudos de máster que requiran como condición de acceso acreditar un nivel 
B2 ou superior, o estudantado deberá cumprir e presentar algunha das seguintes condicións: 
a) Que posúe unha certificación oficial de nivel B2 ou superior (segundo o caso) de inglés. Só 
se admitirán as certificacións oficiais recoñecidas pola Asociación de Centros de Linguas 
no Ensino Superior (ACLES) e os aceptados polas mesas lingüísticas da CRUE.  
b) Que posúe o diploma de asistencia e aproveitamento dun curso B2.2 (ou C1.2 no caso das 
titulacións que así o requiran) do Centro de Linguas da Universidade da Coruña. Tamén se 
admitirán certificados expedidos por centros de linguas doutras universidades españolas. 
3. Quedan eximidas de acreditar o idioma as persoas graduadas das titulacións en que o inglés 
sexa lingua de instrución de, polo menos , o 50 % das materias cursadas. Así mesmo, queda 
eximido de acreditar este requisito o estudantado procedente dos graos de Estudos Ingleses, 
de Tradución e Interpretación, de Linguas Modernas e outros de similar condición impartidos 
en universidades españolas ou estranxeiras, en que se acredite documentalmente cursar o 
nivel requirido en lingua inglesa. 
CAPÍTULO VII. PRAZOS 
Artigo 21. Tipos de prazos e calendarización 
1. No anexo I desta normativa recóllense todo s prazos recollidos nos artigos precedentes, 
debidamente calendarizados. 
2. Prevense tres tipos de prazos , anticipado, ordinario e extraordinario, agás no Máster 
Universitario en Profesorado de Educación Secundaria Obrigatoria, Bacharelato, Formación 
Profesional e Ensinanza de Idiomas, en que existe un prazo único. 
3. No prazo anticipado, o número total de persoas solicitantes admitidas non superará o 50 % 
das prazas ofertadas en cada máster. As prazas desta reserva que non se cubran acumularanse 
para o seguinte prazo. 
4. Nos prazos anticipado e ordinario, as persoas solicitantes que queden en listaxe de agarda 
incorporaranse automaticamente aos restantes períodos  de matrícula , salvo petición en 
contra da persoa interesada ou no caso de solicitantes que se matricul asen nunha opción de 
estudos de maior preferencia. 
5. No prazo extraordinario, as persoas solicitantes de praza en estudos en que non haxa prazas 
vacantes incorporaranse a unha listaxe de agarda para o caso de que se produzan anulacións 
de matrícula. 
6. Os p razos de preinscrición e matrícula rematan ás 23:59 horas do último día de prazo 
establecido (referido ao horario peninsular español). 

  
 
 
 
13 
 
 
ANEXO I. Prazos 
PRAZO ANTICIPADO 
Pode solicitar a preinscrición:  
ESTUDANTADO CON TÍTULOS UNIVERSITARIOS OFICIAIS QUE DEAN ACCESO A ESTUDOS DE 
MÁSTER  
(titulacións tanto do  EEES como alleas ao EEES, así como titulacións homologadas ou declaradas 
equivalentes polo ministerio competente) 
Preinscrición 6 de febreiro -16 de maio de 
2025 En liña (páxina web UDC) 
Publicación da lista provisional 16 de xuño de 2025 TEO (Sede Electrónica UDC) 
Reclamacións 17 - 19 de xuño de 2025 
Comisión académica / de 
selección do máster 
Sección de máster 
Publicación da lista definitiva 26 de xuño de 2025 
TEO (Sede Electrónica UDC) 
Páxina Web do centro de 
adscrición 
Matrícula persoas admitidas 28 - 2 de xullo de 2025 En liña (Portal Académico UDC) 
Publicación 1ª lista persoas 
admitidas a vacantes 4 de xullo de 2025 Páxina Web do centro de 
adscrición  
Matrícula 1ª lista persoas 
admitidas a vacantes 5 – 9 de xullo de 2025 En liña (Portal Académico UDC) 
Publicación 2ª lista persoas 
admitidas a vacantes 11 de xullo de 2025 Páxina Web do centro de 
adscrición  
Matrícula 2ª lista persoas 
admitidas a vacantes 12 – 16 de xullo de 2025 En liña (Portal académico UDC) 
 
  

  
 
 
 
14 
 
 
PRAZO ORDINARIO  
Pode solicitar a preinscrición:  
ESTUDANTADO CON TÍTULOS UNIVERSITARIOS OFICIAIS DO EEES ou TÍTULOS HOMOLOGADOS 
POLO  MINISTERIO COMPETENTE QUE DEAN ACCESO A ESTUDOS DE MÁSTER QUE NON 
SOLICITARAN A ADMISIÓN NO PRAZO ANTICIPADO 
 Preinscrición 26 de xuño-14 de xullo de 2025 En liña (páxina web UDC) 
Publicación da lista provisional 23 de xullo de 2025 TEO (Sede Electrónica UDC) 
Reclamacións 23 - 25 de xullo de 2025  
Comisión académica / de 
selección do máster 
Sección de máster 
Publicación da lista definitiva 30 de xullo de 2025 
TEO (Sede Electrónica UDC) 
Páxina Web do centro de 
adscrición  
Matrícula persoas admitidas 1 - 5 de agosto de 2025 En liña (Portal Académico UDC) 
Publicación 1ª lista persoas 
admitidas a vacantes 7 de agosto de 2025 Páxina Web do centro de 
adscrición 
Matrícula 1ª lista persoas 
admitidas a vacantes 8 – 12 de agosto de 2025 En liña (Portal Académico UDC) 
Publicación 2ª lista persoas 
admitidas a vacantes 14 de agosto de 2025 Páxina Web do centro de 
adscrición 
Matrícula 2ª lista persoas 
admitidas a vacantes 15 – 19 de agosto de 2025  En liña (Portal Académico UDC) 
Publicación 3ª lista persoas 
admitidas a vacantes 21 de agosto de 2025 Páxina Web do centro de 
adscrición 
Matrícula 3ª lista persoas 
admitidas a vacantes 22 – 25 de agosto de 2025 En liña (Portal Académico UDC) 
 
 
 

  
 
 
 
15 
 
 PRAZO EXTRAORDINARIO  
Poden solicitar a preinscrición:  
ESTUDANTADO CO TFG E UN MÁXIMO DE 9 ECTS PENDENTES E ESTUDANTADO TITULADO QUE 
NON SOLICITARA A ADMISIÓN NOS ANTERIORES PRAZOS 
Preinscrición 25 de agosto - 7 de setembro de 
2025 En liña (páxina web UDC) 
Publicación da lista 
provisional 18 de setembro de 2025 TEO (Sede Electrónica UDC) 
Reclamacións 18 -20 de setembro de 2025 
Comisión académica / de 
selección do máster 
Sección de máster 
Publicación da lista definitiva 24 de setembro de 2025 
TEO (Sede Electrónica UDC) 
Páxina Web do centro de 
adscrición  
Matrícula persoas admitidas 26 – 30 de setembro de 2025 En liña (Portal Académico 
UDC) 
Publicación 1ª lista persoas 
admitidas a vacantes 2 de outubro de 2025 Páxina Web do centro de 
adscrición 
Matrícula 1ª lista persoas 
admitidas a vacantes 3 – 7 de outubro de 2025 En liña (Portal Académico 
UDC) 
Publicación 2ª lista persoas 
admitidas a vacantes 9 de outubro de 2025 Páxina Web do centro de 
adscrición 
Matrícula 2ª lista persoas 
admitidas a vacantes 10 – 14 de outubro de 2025  En liña (Portal Académico 
UDC) 
Publicación 3ª lista persoas 
admitidas a vacantes 16 de outubro de 2025 Páxina Web do centro de 
adscrición 
Matrícula 3ª lista persoas 
admitidas a vacantes 17 – 21 de outubro de 2025 En liña (Portal Académico 
UDC) 
  
 

  
 
 
 
16 
 
PRAZO ÚNICO PARA O MÁSTER UNIVERSITARIO EN PROFESORADO DE EDUCACIÓN 
SECUNDARIA OBRIGATORIA, BACHARELATO, FORMACIÓN PROFESIONAL E ENSINANZA DE 
IDIOMAS   
Pode solicitar a preinscrición:  
ALUMNADO CON TÍTULOS UNIVERSITARIOS OFICIAIS QUE DAN ACCESO A ESTUDOS DE MÁSTER  
(titulacións do EEES, así como titulacións homologadas ou declaradas equivalentes polo 
ministerio competente) 
Preinscrición 6 de febreiro -14 de xullo de 
2025 En liña (páxina web UDC) 
Publicación da lista provisional 23 de xullo de 2025 TEO (Sede Electrónica UDC) 
Reclamacións 23 - 25 de xullo de 2025 
Comisión académica / de 
selección do máster 
Sección de máster 
Publicación da lista definitiva 30 de xullo de 2025 
TEO (Sede Electrónica UDC) 
Páxina Web do centro de 
adscrición  
Matrícula persoas admitidas 1 – 5 de agosto 2025 En liña (Portal Académico UDC) 
Publicación 1ª lista persoas 
admitidas a vacantes 7 de agosto de 2025 Páxina Web do centro de 
adscrición 
Matrícula 1ª lista persoas 
admitidas a vacantes 8 – 12 de agosto de 2025 En liña (Portal Académico UDC) 
Publicación 2ª lista persoas 
admitidas a vacantes 14 de agosto de 2025 Páxina Web do centro de 
adscrición 
Matrícula 2ª lista persoas 
admitidas a vacantes 15 – 19 de agosto de 2025 En liña (Portal Académico UDC) 
Publicación 3ª lista persoas 
admitidas a vacantes 21 de agosto Páxina Web do centro de 
adscrición 
Matrícula 3ª lista persoas 
admitidas a vacantes 22 – 26 de agosto de 2025 En liña (Portal Académico UDC) 

  
 
 
 
17 
 
Publicación 4ª lista persoas 
admitidas a vacantes 28 de agosto Páxina Web do centro de 
adscrición  
Matrícula 4ª lista persoas 
admitidas a vacantes 29 agosto – 2 setembro de 2025 En liña (Portal Académico UDC) 
Publicación 5ª lista persoas 
admitidas a vacantes 4 de setembro Páxina Web do centro de 
adscrición  
Matrícula 5ª lista admitidos a 
vacantes 5 – 9 de setembro de 2025 En liña (Portal Académico UDC) 
Publicación 6ª lista persoas 
admitidas a vacantes 11 de setembro Páxina Web do centro de 
adscrición  
Matrícula 6ª lista persoas 
admitidas a vacantes 12 – 16 de setembro de 2025 En liña (Portal Académico UDC) 
Publicación 7ª lista persoas 
admitidas a vacantes 18 de setembro Páxina Web do centro de 
adscrición  
Matrícula 7ª lista persoas 
admitidas a vacantes 19 – 23 de setembro de 2025 En liña (Portal Académico UDC) 
Publicación 8ª lista persoas 
admitidas a vacantes 25 de setembro Páxina Web do centro de 
adscrición  
Matrícula 8ª lista persoas 
admitidas a vacantes 26 – 30 de setembro En liña (Portal Académico UDC) 
 
  

  
 
 
 
18 
 
ANEXO II. Requisitos que deben cumprir os documentos mencionados nos artigos 3, 4 e 5 
desta normativa 
1. Os documentos deben ser oficiais e expedidos polas autoridades competentes. 
2. O alumnado que posúa documentación nun idioma distinto do galego ou castelán deberá 
acompañala da correspondente tradución oficial a calquera das dúas linguas oficiais na UDC, que 
deberá facer un/unha profesional de tradución xurada , español/a ou autorizado/a no país de orixe 
polo Consulado Español.  
Non será precisa a tradución oficial cando se trate de documentos redactados na lingua  inglesa, 
francesa, portuguesa ou italiana. Nestes casos bastará a tradución que realice a propia persoa 
interesada, prevalecendo, se houbese discrepancia, a tradución que realice a UDC. 
3. No suposto de documentación traducida con selo da tradución xurada nos casos en que esta sexa 
necesaria, deberán enviar copias de:  
a) Documentos orixinais sen traducir (sen selo da tradución xurada) 
b) Documentos orixinais traducidos (con selo da tradución xurada) 
4. Todos os documentos enviados xunto coa solicitude poderán ser copias simples, pero deberán subir 
unha declaración responsable de que os documentos e datos presentados son fidedignos. 
5. As persoas solicitantes deberán presentar os orixinais para ser cotexados, de ser o  caso, na 
Administración do centro de adscrición do máster.  
6. A comisión académica/de selección de cada máster poderá requirir, se o considera preciso, a entrega 
doutra documentación.  
Calquera omisión ou falsidade nos datos declarados e na documentación enviada poderá dar lugar á 
exclusión do proceso de adxudicación de prazas e, de ser o  caso, á anulación da matrícula, 
independentemente das sancións administrativas ou penais que correspondan. 
 
Legalización de documentos: 
1. Os documentos académicos expedidos no estranxeiro (títulos e certificacións académicas) 
deberanse presentar legalizados por vía diplomática ou, de ser o caso, mediante a Apostila da Haia.  
2. Para legalizar os documentos por vía diplomática deben ser presentados: 
a) No Ministerio de Educación do país onde se expediron os documentos. 
b) No Ministerio de Asuntos Exteriores do país onde se expediron os documentos. 
c) Na representación diplomática ou consular de España nese país. 
3. Para legalización de documentos expedidos por países asinantes do Convenio da Haia (véxase a 
relación destes países no anexo V), deben ser presentados: 
a) No Ministerio de Educación do país onde se expediron os documentos. 
b) No Ministerio de Asuntos Exteriores ou ministerio correspondente do país onde se expediron os 
documentos. 
 
 
 

  
 
 
 
19 
 
ANEXO III. Países participantes do EEES membros da Unión Europea ou signatarios do 
Acordo sobre o Espazo Económico Europeo (non necesitan a legalización da documentación) 
ALEMAÑA FRANCIA NORUEGA 
AUSTRIA GRECIA PAÍSES BAIXOS 
BÉLXICA HUNGRÍA POLONIA 
BULGARIA IRLANDA PORTUGAL 
CHIPRE ISLANDIA REPÚBLICA CHECA 
CROACIA ITALIA REPÚBLICA ESLOVACA 
DINAMARCA LIECHTENSTEIN RUMANÍA 
ESLOVENIA LETONIA SUECIA 
ESPAÑA LITUANIA SUÍZA (por acordo bilateral coa 
UE) 
ESTONIA LUXEMBURGO  
FINLANDIA MALTA  
 
 
ANEXO IV. Países participantes do EEES que non son membros da Unión Europea ou 
signatarios do Acordo sobre o Espazo Económico Europeo (necesitan a legalización da 
documentación) 
ALBANIA FEDERACIÓN RUSA REINO UNIDO 
ANDORRA XEORXIA SAN MARINO 
ARMENIA CASAQUISTÁN SERBIA 
AZERBAIXÁN MACEDONIA DO NORTE TURQUÍA 
BIELORRUSIA MOLDAVIA UCRAÍNA 
BOSNIA-HERCEGOVINA  MONTENEGRO  
  

  
 
 
 
20 
 
ANEXO V. Países asinantes do Convenio da Haia 
ALBANIA HONDURAS SAINT-KITTS E NEVIS 
ALEMAÑA HONG KONG SAINT LUCIA 
ANDORRA HUNGRÍA SAINT VICENT E GRANADINAS 
ANTIGA E BARBUDA INDIA SAMOA 
ARABIA SAUDITA INDONESIA SAN MARINO 
ARXENTINA IRLANDA SAN TOME E PRÍNCIPE 
ARMENIA ISLANDIA SENEGAL 
AUSTRALIA ILLAS MARSHALL SERBIA 
AUSTRIA ISRAEL SEYCHELLES 
ACERBAIXÁN ITALIA SINGAPUR  
BAHAMAS XAMAICA  SUDÁFRICA 
BAHREIN XAPÓN SUECIA 
BARBADOS CASAQUISTÁN SUÍZA 
BÉLXICA KIRGUIZISTÁN SURINAM 
BELICE KOSOVO TAXIKISTÁN 
BIELORRUSIA LESOTO TONGA 
BOLIVIA LETONIA TRINIDADE E TOBAGO 
BOSNIA-HERCEGOVINA LIBERIA TUNISIA 
BOTSUANA LIECHTENSTEIN TURQUÍA 
BRASIL LITUANIA UCRAÍNA 
BRUNEI-DARUSSALAN LUXEMBURGO URUGUAI 
BULGARIA MACAO UZBEKISTÁN 
BURUNDI MACEDONIA VANUATU 
CABO VERDE MALAUI VENEZUELA 
CANADÁ MALTA  
CHILE MARROCOS  
CHINA MAURICIO *Extensión de Dinamarca: 
CHIPRE MÉXICO ILLAS  FEROE 
COLOMBIA MOLDAVIA *Extensión de Estados Unidos: 
COOK ILLAS MÓNACO PORTO RICO (como país asociado) 
COREA DO SUR MONGOLIA **Extensións de Países Baixos: 
COSTA RICA MONTENEGRO ARUBA 
CROACIA NAMIBIA BONAIRE 
DINAMARCA NICARAGUA CURAÇAO 
DOMINICA NIUE SABA 
ECUADOR NORUEGA SAN EUSTAQUIO 
O SALVADOR NOVA ZELANDIA SAN MARTÍN 
ESLOVAQUIA OMÁN ***EXTENSIÓNS DE REINO UNIDO: 
ESLOVENIA PAÍSES BAIXOS** ANGUILA 
ESPAÑA PAQUISTÁN ANTÁRTICA BRITÁNICA 
ESTADOS UNIDOS* PALAU  BAILIA DE GUERNSEI 
ESTONIA PANAMÁ BERMUDAS 
ESWATINI(ANTES SWAZILANDIA) PARAGUAI XIBRALTAR 
FIXI PERÚ ILLA DE MAN 
FILIPINAS  POLONIA ILLAS CAIMÁN 
FINLANDIA PORTUGAL ILLAS MALVINAS 
FRANCIA REINO UNIDO*** ILLAS VIRXES BRITÁNICAS 
XEORXIA REPÚBLICA CHECA ILLAS TURCAS E CAICOS 
GRANADA REPÚBLICA DOMINICANA XERSEI 
GRECIA ROMANÍA MONTSERRAT 
GUATEMALA RUSIA SANTA ELENA 
GÜIANA RUANDA  
 