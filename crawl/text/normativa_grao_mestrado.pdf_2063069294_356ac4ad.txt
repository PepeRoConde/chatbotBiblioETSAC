 
Regulamento grao e mestrado 27/6/2012  Páxina 1 de 19 
 
 
NORMATIVA POLA QUE SE REGULAN AS ENSINANZAS OFICIAIS DE GRAO E 
MESTRADO UNIVERSITARIO NA UDC 
 
Aprobada polo Consello de Goberno na súa sesión de 27 de xuño de 2012 
Modificada por Consello de Goberno do 19 de decembro de 2013 
Modificada por Consello de Goberno do 29 de setembro de 2015 
Modificada por Consello de Goberno do 23 de febreiro de 2017 
(texto consolidado) 
 
 
PREÁMBULO 
 
A Lei orgánica 6/2001, do 21 de decembro, de universidades, modificada pola Lei 
orgánica 4/2007, do 21 de decembro , o Real decreto 1393/2007, do 29 de outubro ,  e a 
Lei orgánica 4/2011, de 11 de marzo, complementaria da Lei de economía sostible, 
desenvolvida mediante o Real decreto 1618/2011, do 14 de novembro , determinan o 
marco normativo para a ordenación, a verificación e a acredit ación das ensinanzas 
universitarias oficiais.  
Mediante a publicación do  Decreto 222/2011, do 2 de decembro, polo que se regulan as 
ensinanzas universitarias oficiais no ámbito da Comunidade Autónoma de Galicia , 
desenvolvido mediante a O rde da Consellería de Cultura, Educación e Ordenación 
Universitaria, do 20 de marzo de 2012, a Consellería de Cultura, Educación e Ordenación 
Universitaria establece un novo marco regulador do procedemento e as condicións para a 
obtención, polas universidades do Sistema Univ ersitario de Galicia da autorización para 
impartiren as ensinanzas universitarias oficiais conducentes aos títulos de grao, mestrado 
universitario e doutoramento, así como a súa modificación e supresión. 
 
Consonte o novo marco normativo e considerando case  superada a fase de 
transformación das titulacións da anterior ordenación académica no contexto da 
adaptación ao Espazo Europeo de Educación Superior  (EEES), a Universidade da Coruña, 
desde a experiencia extraída coa implantación das ensinanzas de grao e m estrado, debe 
adaptar as súas propias normas e regulamentos para procurar unha oferta académica 
racional, que teña garantía de continuidade no tempo e que articule de maneira 
coherente as ensinanzas de grao e mestrado desde a potencialidade dos seus propio s 
recursos e a colaboración no marco do Sistema Universitario Galego  (SUG), con outras 
universidades españolas e de ámbito internacional.   
 
A experiencia acumulada na transición ao novo modelo de ensinanza derivado do EEES, 
deberá aproveitarse para deseñar programas formativos de calidade que permitan acadar 
unha posición relevante no ámbito estatal e internacional. Neste sentido, a procura de 
referentes estatais ou internacionais de prestixio á hora de elab orar e , no seu caso, 
modificar os plans de estudo s constituirá un aval considerable ao permitir valorar a 
adecuación da proposta contrastándoa a criterios externos. Igualmente, para modular a 
capacidade profesionalizadora e a potencialidade de inserción no ámbito sociolaboral das 
ensinanzas de grao, será moi estimable a consideración de criterios emanados do campo 
profesional de referencia para a titulación. 
 

 
Regulamento grao e mestrado 27/6/2012  Páxina 2 de 19 
 
TÍTULO I: ENSINANZAS DE GRAO 
 
CAPÍTULO I: PRINCIPIOS XERAIS E REQUISITOS  
 
Artigo 1.º Principios xerais 
 
Consonte o previsto na lexislación vixente  mencionada e as liñas de acción desenvoltas 
na UDC no proceso de implantación das ensinanzas de grao, os programas formativos 
para este nivel de estudos terán en conta os seguintes principios xerais: 
 
1. O deseño do proceso de ensino -aprendizaxe orientara se cara á adquisición de 
competencias que posibiliten a formación permanente ao longo da vida e proxecten u nha 
mellor profesionalización das persoas  tituladas. 
 
2. As metodoloxías de ensino -aprendizaxe e os procedementos de avaliación terán en 
conta as características do sistema ECTS, na procura dun ensino centrado na aprendizaxe 
dos estudantes. 
 
3. A estrutura académica e organizativa atenderá a criterios de flexibilidade e 
interdisciplinariedade, co fin de garantir, desde a racionalidade académica, a mob ilidade 
dos estudantes entre as titulacións da UDC e entre as da nosa universidade e outras 
universidades españolas e europeas. 
 
4. A planificación, implantación, e, de se r o  caso, a modificación dos programas 
formativos farase de maneira funcional e reali sta, aproveitando as sinerxías e 
oportunidades que ofrecen os recursos humanos e materiais existentes. 
 
5. Procurárase o aproveitamento das oportunidades vinculadas ao sistema de garantía de 
calidade tanto na implantación dos estudos como no seu seguimento  e  posterior 
acreditación. 
 
6. Poñerase en valor o desenvolvemento de actividades e programas de asesoramento e  
acción titorial para informar e orientar o estudantado. 
 
7. A proxección dos estudos no ámbito sociolaboral promovendo o desenvolvemento de 
prácticas pre-profesionais que faciliten a inserción laboral do alumnado egresado. 
 
8. Os plans de estudo dos graos garantirán, a través das materias e actividades que os 
conforman, a obtención das competencias básicas necesarias. As í mesmo promoverán  
unha formación presidida polos valores propios dunha cultura de paz, valores  
democráticos e de respecto aos dereitos fundamentais, humanos, de igualdade  entre 
homes e mulleres  e aos principios de accesibilidade universal e deseño para todos, 
reflectidos na lexislación de aplicación vixente.  
 
Artigo 2.º Requisitos 
 
1. De acordo co previsto no art. 5.1 do Decreto 222/2011 do 2 de decembro os títulos 
oficiais de grao que as universidades soliciten implantar deberán cumprir, polo menos , 
dous dos seguintes requisitos:  
a) Ser interuniversitario, polo que deberán participar , cando  menos, dúas 
universidades do SUG. 
b)  Incluír actividades docentes e de avaliación en rede. 
c)  Ter un deseño curricular que favoreza a empregabilidade. 
d)  Favorecer a retención de talento no ámbito socioeconómico galego.  
 

 
Regulamento grao e mestrado 27/6/2012  Páxina 3 de 19 
 
En todo caso, deberase evitar a especialización temperá e excesiva, polo que se 
estruturarán os estudos, preferentemente, a partir dun modelo que recolla materias 
compartidas nos primeiros cursos de diversos estudos e unha diversifi cación adecuada 
nos últimos cursos, co obxectivo de facilitar a mobilidade do  estudantado entre as 
diversas opcións e mellorar a eficiencia no uso dos recursos.  
 
2. Segundo o establecido no artigo 6.1. do mencionado decreto, e sen prexuí zo da 
situación es tablecida pola súa disposición transitoria primeira, nas ensinanzas 
universitarias oficiais de grao deberase demostrar que a titulación proposta terá un 
número anual de estudantes de novo ingreso de acordo coa oferta autorizada pola 
Conferencia Xeral de Po lítica Universitaria e, en todo caso, nunca por debai xo de 50, no 
campus da Coruña,  e de 45 no campus de Ferrol. Para estes efectos, as ensinanzas 
universitarias oficiais que se impartan en varios campus consideraranse independentes.  
 
 
CAPÍTULO II. ESTRUTURA DOS PLANS DE ESTUDO DE GRAO 
 
Artigo 3.º Organización dos plans de estudo 
 
As seguintes indicacións e recomendacións establécense para as titulacións de grao, 
exceptuadas, no que corresponda, aquelas que teñan directivas comunitarias propias e, 
segundo o previsto no artigo 12.9 do RD 1393/2007, as que habiliten para o exercicio de 
actividades profesionais reguladas no contexto español. 
 
1. Asignación de créditos: 
 
1.1. As ensinanzas de grao organizaranse en plans de estudos que terán entre 180 e 240 
créditos ECTS , sen prexuízo daqueles plans de estudos correspondentes a títulos que 
habiliten para o exercicio de actividades profesionais reguladas en España, que conterán 
toda a formación teórica e práctica que o estudante debe adquirir.  
Nos casos en que un ha titulación de Grao teña menos de 240 créditos, arbitraranse 
mecanismos que complementen o número de créditos de Grao co número de créditos de 
Máster, de xeito que se garanta que a formación de Grao é xeneralista e os contidos de 
Máster se orienten cara a unha mellor especialización. 
 
1.2. Os plans de estudo de grao estruturaranse en créditos europeos (ECTS), definidos 
de acordo co establecido no RD 1125/2003. Na UDC un crédito europeo correspóndese 
con 25 horas de traballo do estudante encamiñado a cumpr ir os obxectivos do programa 
de estudos e considerando que 10 horas, como máximo, fan referencia a actividade 
presencial. Enténdese por “horas presenciais” aquelas que figuran no calendario escolar e 
nas que a actividade se realiza nas aulas, seminarios e laboratorios, así como as horas de 
titoría programadas, as dedicadas a exames e mais á presentación/discusión de 
traballos. Os tipos de actividades formativas coordinaranse co encargo docente do PDI.  
 
1.3. Nos plans de estudos establecerase o carácter dos créditos mediante a especificación 
de se se trata de créditos correspondentes a: 
 
a)  Materias de formación básica 
b)  Materias obrigatorias 
c)  Materias optativas 
d)  Créditos por actividades recollidas no artigo 12.8 do RD 1393/2007, modificado 
polo Real decreto 861/2010, do 2 de xullo; 
e)  Prácticas externas  
f)  Traballo de fin de grao 
 

 
Regulamento grao e mestrado 27/6/2012  Páxina 4 de 19 
 
1.4. A anterior distribución de créditos aterase aos requisitos que recolle o RD 
1393/2007, modificado polo Real decreto 861/2010, do 2 de xullo , e no presente 
documento. 
 
1.5. Todas as propostas de plans de estudos asumirán que un estudante realice os 
estudos de grao en cursos académicos de 40 semanas e 1500 horas. Este tempo inclúe 
as ensinanzas teóricas e prácticas, a realización de seminarios, os traballos, as 
actividades prácticas ou os proxectos, as horas de estudo, así como as horas dedicadas á 
preparación ou realización das probas de avaliación. Ter ase en conta, igualmente, a 
posibilidade de cursar estudos a tempo parcial, axustándose ao previsto na norma que 
regula o réxime de ded icación ao estudo dos estudantes de grao na Universidade da 
Coruña, aprobada polo Consello de Goberno o 29/5/2012.   
 
2. Organización das ensinanzas de grao 
 
2.1. A estrutura das ensinanzas de grao será preferentemente cuadrimestral. O plan de 
estudos garantirá unha distribución equilibrada dos créditos entre os dous cuadrimestres. 
 
2.2. Como norma xeral, no deseño dos plans de estudos de titulacións adscritas a unha 
mesma rama de coñecemento e , de ser o caso, de conxuntos de titulacións afíns, 
promoverase unha estrutura en árbore, cun amplo tronco común na primeira metade do 
plan de estudos e unha progresiva diversificación axustada ás competencias específicas 
de cada título de grao. 
 
2.3.  De acordo co previsto polo  Real decreto 861/2010, do 2 de xullo que  modifica o 
Real decreto 1393/2007, no art. 9.3. o deseño dos títulos de grao poderá incorporar 
mencións alusivas a itinerarios ou intensificacións curriculares sempre que estas fo ren 
previstas na memoria do plan de estudos para efectos do procedemento de verificación a 
que se refiren os artigos 24 e 25 deste real decreto. Nestes casos a parte curricular 
diferenciada de cada itinerario académico estará constituída por unha oferta de entre 60 
e 120 créditos. 
 
2.4. As ensinanzas de grao poderán estruturarse en módulos, materias e disciplinas. 
 
2.4.1 Os módulos defínense como unidades de aprendizaxe con obxectivos comúns, 
criterios de avaliación coherentes e que agrupan materias ou disciplinas que se 
consideran relacionadas cara á consecución de determinadas co mpetencias e unidas na 
súa oferta e seguimento por parte do estudante. Aos módulos asignaráselles un mínimo 
de 12 créditos.  
 
2.4.2. As materias correspóndense con saberes científicos e poderán dividirse en 
disciplinas, aínda que poderán  establecerse mater ias cunha única disciplina. Dentro da 
estrutura das disciplinas que se estableza deberán distinguirse, cando menos, as 
ensinanzas teóricas, as ensinanzas prácticas, os seminarios e outras actividades, o 
traballo persoal do estudante e a avaliación. Con car ácter xeral, as disciplinas serán de 6 
créditos e cuadrimestrais. Excepcionalmente, e por razóns xustificadas que deber án 
autorizarse, poderán incorporarse aos plans de estudo disciplinas de carácter anual, de 9 
créditos, e disciplinas optativas, de 4,5 créditos, que serán cuadrimestrais. 
 
2.5. Materias de formación básica: o RD 1393/2007, modificado polo RD 861/2010  e polo 
RD 43/2015,  establece no seu artigo 12.5 que o plan de estudos deberá conter un 
número de créditos de formación básica que alcance, polo menos, o 25 por cento do total 
dos créditos do título. Dos créditos de formación básica, polo menos o 60 por cento serán 
créditos vinculados a algunhas das materias que figuran no anexo II deste real decreto 
para a rama de coñecemento a que se pretenda a dscribir o título e deberán concretarse 

 
Regulamento grao e mestrado 27/6/2012  Páxina 5 de 19 
 
en disciplinas cun mínimo de 6 créditos cada unha, que deberán ser ofertadas na 
primeira metade do plan de estudos. 
  
Os créditos restantes, se for o caso, deberán estar configurados por  materias básicas da 
mesma ou doutras ramas de coñecemento das incluídas no anexo II, ou por outras 
materias, sempre que se xustifique o seu carácter básico para a formación inicial do 
estudante ou o seu carácter transversal. 
Co obxectivo de facilitar a mobilidade efectiva e a transfer encia e recoñecemento de 
créditos, a UDC promoverá a adopción de acordos entre as titulacións adscritas a unha 
mesma rama de coñecemento e, de ser o caso, entre conxuntos de titulacións afíns, para 
deseñar unha formación básica co maior grao de coincidencia posible.  
 
2.6. Materias ou disciplinas obrigatorias: son aquelas que a Universidade inclúe no plano 
de estudos para que sexan cursadas e superadas por todos os estudantes matriculados 
na titulación. 
 
2.7. Materias ou disciplinas optativas: son aquelas q ue se inclúen e ofertan nun plan de 
estudos para que o estudantado poida escoller entre a oferta que deseñe o título de grao 
correspondente e ofertaranse na segunda metade do plan de estudos. 
 
Os plans de estudo dos títulos de grao poderán incluír materias  ou disciplinas optativas 
tendo en conta o seguinte: 
 
a) O número máximo de créditos optativos que pode ter que cursar un estudante 
para a obtención do título é de 36. 
b) O número máximo de créditos optativos que pode ofertar un plan de estudos é de 
72. A ratio de oferta será de entre 2 e 3 créditos ofertados por cada crédito 
optativo que deba cursar o estudante, sempre que a oferta de optativas non 
supere os 72 créditos e que o número total de créditos da titulación non supere os 
276 créditos. 
 
O plan de organiz ación docente ( POD) establecerá a oferta de materias ou disciplinas 
optativas para cada curso académico, en función da tendencia demostrada de matrícula 
de cada unha delas. En todo caso , e en relación coa capacidade docente, poderá 
establecerse un límite m áximo de estudantes que poderán cursar a materia ou disciplina 
optativa. 
 
2.8. Prácticas externas: os plans de estudo de títulos de grao poderán programar 
prácticas externas, que deberán ofrecerse preferentemente na segunda metade do plan 
de estudos e cunha extensión máxima do 25 por cento do total dos créditos do título. 
 
As ditas prácticas atenderán ao previsto no Real decreto 592/2014, de 11 de xuño, polo 
que se regulan as prácticas académicas externas dos estudantes universitarios  e ao 
Regulamento de pr ácticas académicas externas do estudantado da UDC . Poderán 
ofertarse con carácter obrigatorio e será necesario facer constar na memoria de 
verificación a súa planificación, con referencia expresa aos convenios e acordos con 
entidades ou empresas que as fag an posibles para todo o alumnado que se incorpore na 
oferta académica anual  e deixando aberta a posibilidade de incorporar novos convenios 
no futuro. 
 
No caso de prácticas optativas esixirase igualmente unha memoria que xustifique a súa 
viabilidade e, así mesmo, poderá existir un límite de prazas na oferta destas prácticas. A 
selección do alumnado basearase en criterios académicos públicos. 
 

 
Regulamento grao e mestrado 27/6/2012  Páxina 6 de 19 
 
2.9. Traballo fin de grao : os plans de estudos de grao deberán incluír un mínimo de  6 
créditos e un máximo do 12,5 po r cento do total dos  créditos do título destinados a 
realizar un T raballo de Fin de G rao (TFG) na fase final do plan de estudos . Para 
formalizar a matrícula do TFG, que se realizará conforme ao establecido na Normativa da 
UDC para a matrícula e defensa do TFG, o alumnado poderá ter pendentes como máximo 
78 créditos, para completar os estudos, incluídos os correspondentes ao TFG, e ter 
superados todos os da primeira metade do grao. Non obstante poderá matricularse do 
TFG, sen ter superadas todas as materias da primeira metade, cando o número total de 
créditos pendentes sexa igual ou inferior a 30 créditos, sen contar os que correspondan 
ao TFG. 
 
Aqueles alumnos que estean en posesión dun título universitario oficial correspondente á 
ordenación académica anter ior e accedan ao Grao equivalente ou que proveña da súa 
titulación, poderán realizar a matrícula do TFG sempre que se matriculen de todos os 
créditos que lles restan para finalizar os seus estudos, ate o máximo sinalado no 
parágrafo anterior, con independencia do curso das materias matriculadas. 
 
2.10. Recoñecemento académico de créditos por participación en determinadas 
actividades: de acordo co art. 46.2.  i) da Lei orgánica 6/2001, os estudantes poderán 
obter recoñecemento académico en créditos pola parti cipación en actividades 
universitarias culturais, deportivas, de representación estudantil, solidarias e de 
cooperación. Deste modo, p ara tales efectos, o plan de estudos deberá recoller a 
posibilidade de que os estudantes obteñan un recoñecemento de , polo menos, 6 créditos 
sobre o total do dito plan de estudos pola súa participación nas mencionadas actividades  
segundo o RD 861/2010 que modifica o RD 1393/2007.  
 
O recoñecemento destas actividades na UDC atenderá ao establecido na norma aprobada 
polo Consello de Goberno.  
 
 
TÍTULO II: ENSINANZAS DE MESTRADO UNIVERSITARIO  
 
CAPÍTULO I. PRINCIPIOS XERAIS E REQUISITOS  
 
Artigo 4.º Principios xerais  
 
Os mestrados universitarios, consonte co seu nivel de especialización e en liña co 
sinalado para os graos atenderán ao previsto nos  seguintes principios xerais:  
 
1. As ensinanzas de mestrado universitario teñen como finalidade a adquisición por parte 
do estudante dunha formación avanzada, de carácter especializado ou multidisciplinar, 
orientada a especialización p rofesional, ou ben a promover a iniciación a tarefas 
investigadoras. 
 
2. O mestrado universitario deberá establecer , a efect os da  verificación, cl aramente a 
súa orientación: profesional ou investigadora.  
 
A UDC velará por que a denominación do título sexa  coherente co contido do mestrado 
universitario e non induza a erro nin confusión sobre o seu nivel, os seus efectos 
académicos e, no seu caso, sobre os seus efectos profesionais. 
 
3. A estrutura académica e organizativa atenderá a criterios de flexibilida de e 
interdisciplinariedade, co fin de garantir, desde a racionalidade académica, a mobilidade 
dos estudantes entre as universidades do sistema universitario galego, e con outras 
universidades españolas e europeas. 
 

 
Regulamento grao e mestrado 27/6/2012  Páxina 7 de 19 
 
4. O deseño do proceso de ensino -aprendizaxe orientarase cara á adquisición de 
competencias  que faciliten a formación permanente ao longo da vida e proxecten unha 
mellor profesionalización das persoas tituladas. 
 
5. As metodoloxías de ensino -aprendizaxe e os procedementos de avaliación terán en  
conta as características do sistema ECTS, na procura dun ensino centrado na aprendizaxe 
dos estudantes 
 
6. A planificación, implantación, e, de ser o caso, a modificación dos programas 
formativos farase de maneira funcional e realista, aproveitando as sin erxías e 
oportunidades que ofrecen os recursos humanos e materiais existentes. 
 
7. Procurárase o aproveitamento das oportunidades vinculadas ao sistema de garantía de 
calidade tanto na implantación dos e studos como no seu seguimento e  posterior 
acreditación. 
8. Poñerase en valor o desenvolvemento de actividades e programas de asesoramento e  
acción titorial para informar e orientar o estudantado. 
 
9. Os plans de estudo dos mestrados garantirán, a través das materias e actividades que 
os conforman, unha form ación presidida polos valores propios dunha cultura de paz, 
valores  democráticos e de respecto aos dereitos fundamentais, humanos, de igualdade 
entre homes e mulleres, reflectidos na lexislación de aplicación vixente, así como a 
obtención das competencias necesarias. 
 
Artigo 5.º Requisitos  
 
1. Os títulos oficiais de mestrado universitario deberán cumprir os seguintes requisitos 
xerais, de acordo co establecido no artigo 4 do Decreto 222/2011, do 2 de decembro: 
 
1.1. Deberán ter en conta a estrutura económ ica da comunidade autónoma, as 
necesidades do seu mercado laboral e a existencia dunha demanda real por parte da 
sociedade e do estudantado, procurando a incorporación de perfís profesionais de futuro 
e vinculados aos sectores estratéxicos de Galicia.  
 
1.2. Deberán ter un carácter esencial ou estratéxico para dar resposta ás necesidades 
formativas e científicas do Sistema Universitario de Galicia. 
 
1.3. Deberán acreditar a súa viabilidade económica, atendendo aos recursos dispoñibles.  
 
1.4. Deberá fomentarse o espírito emprendedor e o autoemprego.  
 
1.5. Deberán terse en conta cuestións de oportunidade, innovación docente e 
investigadora, así como a súa incardinación en redes internacionais de calidade e 
coherencia cos plans estratéxicos das universidades.  
 
1.6. Deberán incluír unha descrición dos mecanismos que permitan, de ser o caso, unha 
revisión da titulación de se produciren cambios significativos na demanda por parte da 
sociedade, dos/as estudantes e do ámbito económico e profesional.  
 
1.7. Non poderán coincidir con obxectivos e contidos doutros títulos oficiais existentes na 
universidade, co fin de evitar a multiplicidade de títulos. Entenderase que existe 
duplicidade cando houber unha coincidencia de materias impartidas superior ao cincuenta 
por cento dos seus créditos. 
 

 
Regulamento grao e mestrado 27/6/2012  Páxina 8 de 19 
 
1.8. Deberán xustificar o encadramento da proposta dentro da oferta global galega, co 
fin de garantir o equilibrio nos diferentes campus, e potenciar a súa singularidade dentro 
do Sistema Universitario de Galicia. 
 
2. Os títulos of iciais de mestrado universitario deberán cumprir tres dos seguintes 
requisitos específicos, de acordo co establecido no apartado 2 do artigo 5 do do Decreto 
222/2011, do 2 de decembro: 
 
a) Ser interuniversitarios. 
b) Outorgar competencias profesionais. 
c) Ter unha orientación laboral ou práctica. 
d) Xustificar o apoio e a colaboración de empresas e institucións do ámbito 
socioeconómico. 
e) Ter garantidas as prácticas do estudantado, no caso de estar en establecidas na 
memoria da titulación. 
f) Cubrir a formación superior de persoal en áreas de elevada demanda laboral. 
g) Ter carácter internacional. 
 
3. Ao abeiro do establecido no apartado 2 do artigo 6 do Decreto 222/2011, do 2 de 
decembro, nas ensinanzas universitarias oficiais de mestrado universitario demostrarase 
que a titula ción proposta terá un número anual de estudantes de novo ingreso non 
inferior a 20. 
 
Así mesmo, en todo caso, a impartición efectiva dun título oficial de mestrado 
universitario queda condicionada ao cumprimento de que exista ese número mínimo de 
alumnos matriculados antes do inicio do período lectivo en cada curso académico.  
 
 
CAPÍTULO II. ESTRUTURA DOS PLANS DE ESTUDOS DE MESTRADO UNIVERSITARIO 
 
Artigo 6.º Organización dos plans de estudo 
 
1. Os plans de estudo de mestrado universitario estruturaranse en  créditos europeos 
(ECTS), definidos de acordo co establecido no RD 1125/2003, do 5 de setembro. 
Na UDC un crédito europeo correspóndese con 25 horas de traballo do estudante, 
encamiñadas a cumprir os obxectivos do programa de estudos. Destas 25 horas, un 
máximo de 10 refírense a actividade presencial, entendéndose por “horas presenciais” 
aquelas que figuran no calendario académico e nas que a actividade se realiza nas aulas, 
seminarios e laboratorios, así como as horas de titoría programadas, as dedicadas a 
exames e á presentación ou discusión de traballos. 
 
2. Os mestrados universitarios poderán ter unha estrutura de 60, 90 ou 120 créditos 
ECTS e conterán toda a formación teórica e práctica que o estudante deba adquirir. 
 
3. Nos plans de estudo establecera se o carácter dos créditos  mediante a especificación 
de se se trata de créditos correspondentes a: 
 
a) Materias obrigatorias. 
b) Materias optativas. 
c) Prácticas externas. 
d) Traballo de fin de mestrado (TFM). 
 
4. Como norma xeral,  a estrutura das ensinanzas terá cará cter cuadrimestral, coa 
garantía dunha distribución equilibrada entre os dous cuadrimestres do curso académico. 
 

 
Regulamento grao e mestrado 27/6/2012  Páxina 9 de 19 
 
5. As ensinanzas de mestrado universitario poderán estruturarse en módulos, materias e 
disciplinas. 
 
5.1. Os módulos defínense como unidades de  aprendizaxe con obxectivos comúns, 
criterios de avaliación coherentes e que agrupan materias ou disciplinas que contribúen 
conxunta e coordinadamente á consecución dunhas determinadas competencias. Cada 
módulo debe estar formado por un mínimo de 12 créditos. 
 
5.2. As materias correspóndense con saberes científicos e poderán dividirse en 
disciplinas, mais tamén poderán  establecerse materias cunha única disciplina. As 
disciplinas ou as materias, no caso de coincidiren, serán de 6 ou 3 créditos , aínda que  
excepcionalmente se poderán admitir disciplinas e materias de 4,5 créditos. 
 
6. A distribución de créditos aterase aos requisitos establecidos na normativa vixente e 
no presente documento. Os créditos de mestrado universitario estruturaranse do 
seguinte xeito: 
 
6.1. Os créditos que deberá cursar un estudante, correspondentes a materias 
obrigatorias e optativas –incluídas, de ser o caso, as prácticas externas optativas – serán 
como mínimo do 50% do total de créditos previstos para acadar o título de mestrado. Os 
créditos restantes corresponderán a prácticas externas obrigatorias e ao traballo de fin 
de mestrado. 
 
6.1.1. Créditos obrigatorios: do total de créditos correspondentes a materias obrigatorias 
e optativas –incluídas, de ser o caso, as prácticas externas optativas– que o estudante 
debe cursar para acadar o título de mestrado, como mínimo o 50% serán créditos de 
materias ou disciplinas de carácter obrigatorio. 
 
6.1.2. Créditos optativos: a ratio de oferta de créditos optativos será, como máximo, de 
2 créditos por cada crédito optativo que teña que cursar o estudante.  
 
6.1.3. O traballo de fin de mestrado defenderase unha vez que se supere  o resto dos 
créditos da titulación. No plan de estudos do mestrado deberá establecerse a titorización, 
a avaliación e os procedementos de realización do devandito traballo, sempre 
supervisado pol as persoas  responsables, ou comisión correspondente se houber, do 
mestrado universitario. O número de créditos asignados ao traballo de fin de mestrado 
terá entre 6 e  12 créditos, excepto naqueles mestrados de carácter investigador  ou que 
habiliten para o exercicio de actividades profesionais , que poderán ter entre  12 e 30 
créditos. 
 
6.1.4. Prácticas externas : poderán ofertarse con carácter obrigatorio ou optativo. Nos 
mestrados de o rientación profesional serán preferentemente obrigatorias. En calquera 
das dúas opcións, no proxecto de implantación, deberá incorporarse un plan de 
viabilidade que avale a realización das prácticas.  
 
6.2. No caso dun mestrado con especialidades un 50% do s créditos (30/45/60 créditos 
segundo o caso) máis os créditos correspondentes ao traballo de fin de mestrado serán 
comúns ás especialidades. As materias comúns serán de carácter obrigatorio. En cada 
especialidade o número de créditos restantes estará form ado por materias de carácter 
obrigatorio. O número máximo de especialidades será 3. 
 
7. No caso dos mestrados universitarios de carácter interuniversitario en que participe a 
UDC, o Consello de Goberno poderá establecer unha excepción con  algún dos requisi tos 
dos apartados correspondentes ao punto 6, sempre que se consider ar estratéxico para a 
UDC e axustándose o máximo posible á estrutura establecida neles.  
 

 
Regulamento grao e mestrado 27/6/2012  Páxina 10 de 19 
 
CAPÍTULO III. COORDINACIÓN DO MESTRADO UNIVERSITARIO E UNIDADES DE 
XESTIÓN 
 
Artigo 7.º Xestión académica e administrativa 
 
1. Cada mestrado universitario estará coordinado por un profesor-coordinador do 
mestrado, que será nomeado polo reitor tras a proposta realizada pola xunta de 
facultade ou de escola de entre o profesorado doutor que imparta docencia no mestrado. 
 
2. Para a selección do alumn ado que solicite ser admitido nun mestrado, a dirección de 
cada centro nomeará unha comisión de selección, que estará presidida polo profesor 
coordinador do mestrado e terá a composición e as competencias que det ermine a 
normativa de xestión académica que se aprobe para cada curso académico. 
 
3. A organización académica de cada mestrado universitario será competencia dunha 
comisión que pode coincidir coa comisión de selección, coa comisión competente en 
materia académica do centro ou crearse  especificamente con esta finalidade.  
 
4. A xestión académica e o seguimento dos mestrados universitarios levarase a cabo nas 
mesmas unidades previstas para a xestión dos graos, agás excepcións motivadas e 
autorizadas pola comisión competente de cada facultade ou escola. 
 
 
TÍTULO III. VERIFICACIÓN E ACREDITACIÓN; AUTORIZACIÓN DA 
IMPLANTACIÓN; RENOVACIÓN DA ACREDITACIÓN; PLANS DE VIABILIDADE E 
MODIFICACIÓN DOS PLANS DE ESTUDO DE TÍTULOS DE GRAO E MESTRADO 
UNIVERSITARIO  
 
CAPÍTULO I. Verificación e acreditación dos plans de estudo de grao e mestrado 
universitario 
 
Artigo 8.º Procedemento 
 
Unha vez elaborados os plans de estudo conducentes á obtención de títulos oficiais de 
grao e mestrado universitario, deberán ser verificados pol o Consello de Universidades e 
acreditados consonte ao establecido nos artigos 24, 25 e 26 do RD 1393/2007, do 29 de 
outubro. 
 
1. As solicitudes de verificación de plans de estudo de mestrado universitario seguirán o 
procedemento descrito no título IV desta normativa e respectarán o calendario que figura 
no anexo I; en todo caso , deberán estar tramitadas antes do 14 de novembro de cada 
ano. 
 
2. Informe previo de envío á verificación 
 
2.1. Con anterioridade á solicitude de verificación dos plans de estudo pol o Consello de 
Universidades, o departamento competente en materia de universidades, da Comunidade 
Autónoma de Galicia, realizará un informe previo que comprobe a pertinencia 
socioeconómica das ensinanzas oficiais propostas, mediante a súa adaptación aos 
principios e requisitos xerais e específicos mencionados, para o cal poderá solicitar a 
asistencia da Axencia para a Calidade do Sistema Universitario de Galicia (ACSUG). 
 
2.2. A solicitude de informe previo será presentada ante o departamento competente en 
materia de universidades, polo reitor, con data límite do 14 de novembro, incluído, do 
ano anterior ao que se queira implantar. As solicitudes presentaranse no rexistro único 
da Xunta de Galicia, sen prexuízo do disposto no artigo 38.4 da Lei 30/1992, do 2 6 de 

 
Regulamento grao e mestrado 27/6/2012  Páxina 11 de 19 
 
novembro, de réxime xurídico das administracións públicas e do procedemento 
administrativo común. 
 
2.3. No caso de titulacións interuniversitarias, a solicitude de informe previo será 
presentada polo reitor da universidade coordinadora  e tramitarase un único expediente, 
sen prexuízo de que a autorización para a implantación da ensinanza se realice para cada 
unha das universidades do SUG participante. 
 
2.4. No caso de titulacións interuniversitarias coordinadas por unha universidade non 
integrada no SUG , as universidades galegas designarán entre elas unha coordinadora 
para os efectos de lle solicitar á Xunta de Galicia o informe previo de envío a verificación. 
 
2.5. As solicitudes presentadas fóra de prazo non serán admitidas. 
 
2.6. As solicitudes non ad mitidas por extemporáneas poderán presentarse novamente 
para o seu informe no curso seguinte. 
 
3. Documentación que debe acompañar a solicitude de informe previo de envío á 
verificación 
 
3.1. A solicitude de informe previo de envío a verificación deberá ac ompañarse da 
seguinte documentación: 
 
a) Memoria xustificativa, fidedigna e detallada, do cumprimento dos requisitos, 
xerais e específicos, recollidos nos artigos 4 e 5 do Decreto 222/2011. Estes 
requisitos acreditaranse, preferentemente, a través de fontes f iables e 
constatables da estatística pública (anexo I do decreto citado). 
b) Memoria económica que conterá os datos relativos á infraestrutura material, 
recursos de persoal docente investigador e de persoal de administración e 
servizos, así como as diferentes  fontes de financiamento, segundo o disposto no 
artigo 7 do Decreto 222/2011 (anexo II do decreto citado). 
c) Certificación do acordo do Consello de Goberno da UDC polo que se propón a 
implantación das ensinanzas. No suposto de que a iniciativa da implantació n da 
ensinanza sexa da comunidade autónoma, certificación do acordo do Consello de 
Goberno da UDC de aceptación da dita iniciativa. 
d) Certificación do informe favorable emitido polo Consello Social da UDC, sobre a 
implantación das ensinanzas. 
e) Memoria para a solicitude de verificación de títulos oficiais nos termos 
establecidos no anexo I do Real decreto 1393/2007, do 29 de outubro, modificado 
polo Real decreto 861/2010, do 2 de xullo. No suposto de que a memoria 
resultase modificada no posterior proceso de ve rificación do título, deberá 
achegarse unha nova copia en que se indicarán as modificacións efectuadas. 
f) No caso de titulacións conxuntas, copia asinada do convenio en que se deberá 
facer referencia, como mínimo, á universidade responsable da custodia dos 
expedientes, da expedición e rexistro do título, e á universidade competente para 
a tramitación do procedemento de modificación ou extinción dos plans de estudos. 
g) No suposto de convenios con universidades estranxeiras deberá achegarse a 
certificación do carácter oficial do título expedida pola autoridade competente ou, 
se for o caso, pola entidade acreditadora. A universidade correspondente do SUG 
custodiará os expedientes dos títulos que expida. 
h) De non estar formalizado o convenio referido nas letras f) e g) no momento de se 
presentar a solicitude de informe previo, deberá achegarse un documento en que 
conste a vontade de colaboración entre as universidades participantes e a 
universidade solicitante do informe. En todo caso, a autorización da implantación 
da titulación quedará supeditada á efectiva formalización do citado convenio. 
 

 
Regulamento grao e mestrado 27/6/2012  Páxina 12 de 19 
 
3.2. A documentación relacionada nas letras a), b) e e) deberá presentarse en formato 
electrónico.  
 
4. Tramitación do informe previo de envío á verificación . A tramitación do informe previo 
de envío á verificación realizarase consonte ao disposto nos artigos 10 e 11 do Decreto 
222/2011, do 2 de decembro e ao artigo 6 da Orde da Consellería de Cultura, Educación 
e Ordenación Universitaria, do 20 de marzo de 2012, que o desenvolve. 
 
 
CAPÍTULO II. Autorización da implantación das ensinanzas oficiais de grao e mestrado 
universitario 
 
Artigo 9.º Procedemento 
 
Unha vez notificada a resolución de verificación positiva do Consello de Universidades o 
reitor solicitará do departamento correspondente en materia de universidades, da 
Comunidade Autónoma de Galicia, a autorización para a súa implantación. 
 
1. Documentación que debe acompañar a solicitude de autorización de implantación de 
ensinanzas oficiais de grao e mestrado Universitario 
 
1.1. Coa solicitude de autorización deberá achegarse: 
 
a) Copia da resolución de verificación positiva. 
b) Memoria de verificación, no caso de que esta sufrise variacións no proceso de 
verificación, para valorar se estes cambios supuxer on alteracións substanciais das 
condicións en que se emitiu o informe previo de envío a verificación. 
 
2. Tramitación da solicitude de autorización de implantación de ensinanzas oficiais de 
grao e mestrado Universitario 
 
2.1. A tramitación da solicitude de autorización realizarase consonte ao disposto nos 
apartados 2 a 4 do artigo 12 do Decreto 222/2011, do 2 de decembro e nos apartados 3 
a 5 da Orde da Consellería de Cultura, Educación e Ordenación Universitaria, do 20 de 
marzo de 2012, que o desenvolve. 
 
3. Orde de autorización de implanta ción das ensinanzas oficiais de grao e mestrado 
universitario e publicación dos plans de estudos 
 
3.1. A orde de autorización de implantación das ensinanzas universitarias oficiais 
publicarase no Diario Oficial de Galicia e comunicaráselles á universidade e ao ministerio 
competente en materia de universidades.  
 
3.2. Unha vez aprobado o carácter oficial das ensinanzas universitarias oficiais de grao e 
mestrado universitario, a Universidade publicará o plan de estudos no Diario Oficial de 
Galicia e no Boletín Oficial del Estado. A dita publicación incluirá os termos expresados no 
número 5.1 da memoria contida no anexo I do Real decreto 1393/2007, do 29 de 
outubro.   
 
 
CAPÍTULO III. Renovación da acreditación dos títulos de grao e mestrado universitario 
 
Artigo 10.º Procedemento 
 
1. De acordo co establecido no artigo 13 do Decreto 222/2011, do 2 de decembro e nos 
artigos 10 e 11 da Orde da Consellería de Cultura, Educación e Ordenación Universitaria, 

 
Regulamento grao e mestrado 27/6/2012  Páxina 13 de 19 
 
do 20 de marzo de 2012 que o desenvolve, unha vez iniciada a implantación das 
ensinanzas correspondentes aos títulos oficiais inscritos no Rexistro Universitario de 
Centros e Títulos (RUCT), a ACSUG levará a cabo anualmente un seguimento do 
cumprimento do proxecto contido no plan de estudos verificado polo Consello de 
Universidades. 
 
2. A renovación da acreditación dos títulos oficiais universitarios realizarase dentro dos 
seguintes prazos: 
a) Os títulos universitarios oficiais de Grao de 240 créditos deberán renovar a súa 
acreditación no prazo máximo de seis anos. 
b) Os títulos universitarios oficiais de Grao de 300 créditos, deberán renovar a súa 
acreditación no prazo máximo de sete anos. 
c) Os títulos universitarios oficiais de Grao de 360 créditos, deberán renovar a súa 
acreditación no prazo máximo de oito anos. 
d) Os títulos universitarios oficiais de Máster deberán renovar a súa acreditación no prazo 
máximo de catro anos. 
Este prazo contarase dende a data da verificación inicial do título de Grao ou Máster ou 
dende a data da súa última acreditación. 
 
3. Seis mese s antes do vencemento dos prazos referidos no punto anterior, a UDC 
comunicará ao departamento competente en materia de universidades, da Comunidade 
Autómoma de Galicia, a solicitude para a renovación da acreditación dos títulos oficiais.  
 
4. Logo de recibir a solicitude, o departamento competente en materia de universidades, 
remitiralle á ACSUG para os efectos de avaliar que os plans de estudo se están a 
desenvolver conforme ao proxecto inicialmente verificado e ás recomendacións realizadas 
durante o proc eso de seguimento. A ACSUG establecerá os protocolos de avaliación 
necesarios para a verificación e acreditación, de acordo con estándares internacionais de 
calidade e conforme ao disposto no capítulo VI do Real decreto 1393/2007, do 29 de 
outubro. 
 
Artigo 11.º Viabilidade 
 
1. Consonte o disposto no artigo 14 do Decreto 222/2011, do 2 de decembro e sen 
prexuízo do procedemento regulado no capítulo VI do Real decreto 1393/2007 a 
Universidade podería ter que elaborar un plan de viabilidade que modifique o pla n de 
estudos dalgún dos seus títulos de modo que os faga  máis adecuados á demanda actual. 
 
2. Ao abeiro do acordado no artigo 12 da Orde da Consellería de Cultura, Educación e 
Ordenación Universitaria, do 20 de marzo de 2012 e sen prexuízo do previsto nas  
disposicións transitorias primeira e terceira do Decreto 222/2011, no mes de xaneiro de 
cada ano, a Universidade deberá remitir lle ao departamento competente en materia de 
universidades da Comunidade Autónoma de Galicia a documentación necesaria que 
acredite o número de alumnos de novo ingreso efectivamente matriculados en cada unha 
das titulacións oficiais ofertadas para ese curso académico. 
 
3. No caso de que a media do número de alumnos de novo ingreso durante os últimos 
tres cursos nunha titulación ofi cial fose inferior ao establecido no artigo 6 do 
Decreto 222/2011, o departamento competente en materia de universidades requirirá á 
universidade para que, no prazo máximo de tres meses , presente un plan de viabilidade 
que modifique o plan de estudos, de m odo que faga o título máis axeitado á demanda do 
ámbito social. 
 

 
Regulamento grao e mestrado 27/6/2012  Páxina 14 de 19 
 
4. O plan de viabilidade será remitido á ACSUG que procederá á súa avaliación e 
notificará o resultado desta, no prazo dun mes desde a súa recepción, ao departamento 
competente en materia de universidades, que o someterá a informe do pleno do Consello 
Galego de Universidades. 
 
5. Emitido o dito informe, o departamento competente en materia de universidades 
procederá á aprobación do plan de viabilidade mediante resolución que será notificada á 
Universidade. Para estes efectos, valoraranse as características propias e específicas do 
título tendo en conta, especialmente, o carácter esencial e singular da titulación. En todo 
caso, garantirase o acceso do  alumnado egresado do Sistema Universitario d e Galicia a 
estudos que permitan a especialización relacionada cos seus estudos previos. 
 
6. Unha vez aprobado o plan de viabilidade, a ACSUG realizará un seguimento anual do 
cumprimento deste, e informará dos resultados ao Consello Galego de Universidades. 
 
7. O feito de non  acadar os obxectivos propostos no plan de viabilidade será causa 
suficiente de informe desfavorable no proceso de renovación da acreditación do título 
coas consecuencias que de tal circunstancia se derivaren , segundo o regulado no arti go 
27bis do Real decreto 1393/2007. 
 
 
CAPÍTULO IV. Modificacións dos plans de estudo de títulos de grao e mestrado 
universitario verificados 
 
Artigo 12.º Procedemento 
 
1. Normativa de aplicación . As modificacións dos plans de estudos conducentes a títulos 
universitarios oficiais de grao e mestrado universitario serán aprobadas pola UDC na 
forma que se determina no apartado seguinte, sen prexuízo do disposto con carácter 
xeral no artigo 28 do Real decreto 1393/2007, na redacción dada polo Real decreto 
861/2010 e no artigo 15 do Decreto 222/2011, desenvolvido mediante a Orde da 
Consellería de Cultura, Educación e Ordenación Universitaria, do 20 de marzo de 2012, 
no seu artigo 13. 
 
2. Tramitación da modificación de planos de estudos 
  
2.1. Como consecuencia do proceso de implantación e seguimento dos títulos de grao e 
mestrado universitario, poderán propoñerse modificacións dos títulos existentes. Estas 
modificacións non deberán incluír cambios na denominación dos títulos, nos seus 
obxectivos e nas competencias que acadan as persoas tituladas . No caso contrario a 
modificación deberá ser tramitada como se fose un novo título. 
 
2.2. As propostas de modificación poderán ser promovidas polas direccións dos centros, 
polas súas comisións académicas ou pola comisión de calidade que efectúa o seguimento 
do título. Todas as propostas deberán estar sustentadas nas conclusións do proceso de 
seguimento do título e como unha proposta de mellora súa.  
 
2.3. Os órganos encargados de elaborar en a proposta de modificación do título nas 
facultades e nas escolas  serán a comisión académica ou a comisión de calidade que 
efectúa o seguimento do título. No caso de houber modificacións que inclúan cambios na 
denominación dos títulos, nos seus obxectivos e nas competencias que acadan as 
persoas tituladas e que poidan derivar nunha nova proposta, constituirase unha comisión 
redactora desta, que na súa composición se aterá ao previsto no título IV desta 
normativa. En todo caso as propostas serán aprobadas pola xunta da facultade ou escola. 
 

 
Regulamento grao e mestrado 27/6/2012  Páxina 15 de 19 
 
2.4. As propostas de modificacións seguirán o procedemento establecido no artigo  15 do 
Decreto 222/2011, do 2 de decembro e no artigo 13 da Orde da Consellería de Cultura, 
Educación e Ordenación Universitaria, do 20 de marzo de 2012, que o desenvolve e 
respectarán as seguintes condicións: 
 
2.4.1 A solicitude será revisada polas vicerreitorías e servizos competentes en cada un 
dos ámbitos descritos na memoria do anexo I do Real decreto 1393/2007, que velarán 
para que se poña a disposición das comisións respo nsables das modificacións dos plans 
de estudo a documentación que esixe a normativa estatal e autonómica de aplicación.  
 
2.4.2. A comisión competente en materia de titulacións estudará anualmente as 
solicitudes recibidas e trasladará a proposta ao Consell o de Goberno para a súa 
aprobación. O calendario de presentación de novas propostas ou modificacións, de ser o 
caso, de graos e mestrados universitarios será aprobado polo Consello de Goberno por 
proposta da comisión competente en materia de titulacións. 
 
2.4.3 En todo caso as solicitudes de modificación deberán estar tramitadas antes do 14 
de novembro de cada ano.   
 
2.4.4 As modificacións dos títulos existentes serán sometidas a exposición pública no 
período establecido no mencionado calendario.  
 
2.5. O Consello de Goberno establecerá todas aquelas normas que se estim aren 
necesarias para o desenvolvemento, adaptación e modificación dos títulos oficiais aos 
novos marcos normativos que sexan de aplicación. 
  
3. Publicidade das modificacións 
 
3.1. No suposto  de que as modificacións non supoñan un cambio na natureza e 
obxectivos do título e sexan aceptadas, a UDC procederá á publicación das modificacións 
na súa páxina web. 
 
3.2. No suposto de que as modificacións aceptadas afecten o punto 5.1 da memoria para 
a solicitude de verificación de títulos oficiais, contida no anexo I do Real decreto 
861/2010, do 2 de xullo, polo que se modifica o Real decreto 1393/2007, do 29 de 
outubro, a UDC deberá publicar novamente o plan de estudos no Diario Oficial de Galicia  
e no Boletín Oficial del Estado. 
 
3.3. As modificacións que afecten os termos da denominación do título deberán ser 
publicadas pola UDC no Diario Oficial de Galicia e no Boletín Oficial del Estado. 
 
 
TÍTULO IV. SOLICITUDES DE CREACIÓN DE NOVOS TÍTULOS OFICIAI S DE GRAO 
E DE MESTRADO UNIVERSITARIO  
 
Artigo 13.º Procedemento xeral  
 
1. Os trámites que se deben seguir para efectuar unha proposta de creación de novos 
títulos oficiais son os seguintes:  
 
1.1. Solicitude formulada polas xuntas de facultade e escola e que se realizará segundo 
se indica no anexo I do Real decreto 1393/2007, modificado polo Real decreto 861/2011, 
nos anexos da Orde da Consellería de Cultura, Educación e Ordenación Universitaria, do 
20 de marzo do 2012 e nesta normativa, ou naqueloutras  normas que para o seu 
desenvolvemento se estableceren na UDC. 
 

 
Regulamento grao e mestrado 27/6/2012  Páxina 16 de 19 
 
1.2. A solicitude será revisada polas vicerreitorías e servizos competentes en cada un dos 
ámbitos descritos na memoria do devandito anexo I do Real decreto 1393/2007 que 
velarán para que se po ñan a disposición das comisións redactoras  das propostas  a 
documentación que esixe a normativa estatal e autonómica de aplicación.  
 
1.3. A comisión competente en materia de titulacións estudará anualmente as solicitudes 
recibidas e trasladará a proposta ao Consello de Goberno para a súa aprobación.  
 
1.4. O calendario de presentación de novas propostas ou modificacións, de ser o caso, de 
graos e mestrados universitarios será aprobado polo Consello de Goberno por proposta 
da comisión competente en materia de titulacións. 
 
Artigo 14.º Procedemento de aplicación ás solicitudes de títulos de mestrado universitario  
 
1. As xuntas das facultades e escolas aprobarán e trasladarán as iniciativas de mestrado 
universitario, se proceder, á comisión da UDC con competencias nestes títulos.  
 
2. Por razóns estratéxicas, o Consello de Goberno da Universidade poderá propoñer de 
oficio a creación de estudos de mestrado universitario. 
 
3. Cando varios centros da UDC desenvolvan un mestrado universitario de forma 
conxunta, un deles encargarase da dirección académica e figurará para todos os efectos 
como responsable do mestrado. 
 
4. Os mestrados de carácter interuniversitario, requirirán a aprobación de convenios 
entre a UDC e outras universidades españolas ou estranxeiras que c umpran cos 
requisitos establecidos no artigo 3 do RD 1393/2007, do 29 de outubro. 
 
Artigo 15.º Comisións redactoras dos plans de estudos de novos títulos 
 
1. Cada centro encargará a elaboración do plan de estudos a unha comisión redactora  
que actuará por d elegación da xunta de centro e valorará  as achegas que se realicen 
para estes efectos 
 
2. Para os títulos de grao a comisión estará composta , cando menos , polas seguintes 
persoas: 
 
a. O/a decano/a ou director/a do centro, ou persoa en quen delegar. 
b. O/a secretario/a do centro que redactará as actas das reunións e dará fe dos seus 
acordos  
c. Un representante por cada departamento adscrito ao centro e con docencia no 
título 
d. Un representante dos departamentos con docencia no centro, mais non adscrito a 
el. 
e. Dous representantes do estudantado en xunta de centro 
f. Un representante do PAS 
 
No caso de se modificar a composición da comisión nalgún dos sectores mencionados, tal 
modificación será sometida a aprobación pola xunta do centro e ratificada pola comisión 
competente en materia de titulacións.  
 
3. Para os títulos de mestrado universitario a comisión estará composta , cando menos, 
polas seguintes persoas: 
 
a. O/a decano/a ou director/a do centro, ou persoa en quen delegar. 

 
Regulamento grao e mestrado 27/6/2012  Páxina 17 de 19 
 
b. O/a secretario/a do centro que redactará as actas das reunións e dará fe dos seus 
acordos.  
c. Un representante do estudantado na xunta de centro. 
d. Un representante do PAS 
 
Os outros membros da comisión serán nomeados pola xunta de facultade ou escola, 
entre o PDI, considerando a súa pertenza ás areas de coñe cemento ou departamentos 
relacionados co carácter específico do título. 
   
4. Para os títulos de Grao e Máster Universitario que se desenvolvan de forma conxunta 
por varios centros da Universidade, a comisión estará composta cando menos polas 
persoas que se relacionan a continuación, unha vez decidido o centro que se encargue da 
xestión administrativa do título. 
a. O titular da Vicerreitoría con competencias en materia de título ou persoa na que 
delegue, que a presidirá. 
b. O/a Decano/a ou Director/a do centro encargado da xestión administrativa do título ou 
persoa na que delegue. 
c. O/a Secretario/a do centro encargado da xestión administrativa do título.  
d. Dous representantes do estudantado que formen parte da Comisión de Plano de 
Estudos delegada Consello de Goberno. 
e. Un representante do Persoal de Administración e Servizos destinado no centro 
encargado da xestión administrativa do título.  
Os outros membros da comisión serán nomeados entre o Persoal Docente e Investigador, 
considerando a súa pertenza ás áreas de coñecemento ou Departamentos relacionados 
co carácter específico do título. 
Tamén poderán formar parte da comisión persoas pertencentes a sectores profesionais 
ou institucionais que teñan relación co título. 
Todos os membros das comisións redac toras dos planes de estudos destes títulos serán 
nomeados polo Reitor da Universidade.   
 
 
TÍTULO V. EXTINCIÓN DOS PLANS DE ESTUDO, SUPRESIÓN DAS ENSINANZAS E 
REVOGACIÓN DA AUTORIZACIÓN DE IMPLANTACIÓN 
 
 
Art. 16.º Extinción dos plans de estudo 
 
1. Consonte ao establecido no artigo 16 do Decreto 222/2011, entenderase extinguido un 
plan de estudos de grao ou de mestrado universitario, cando non supere o proceso de 
renovación da acreditación mencionado no apartado 3 do punto IV desta normativa, o cal 
comportará a perda do seu carácter oficial e a revogación da autorización para a súa 
impartición. 
 
2. O órgano competente e o procedemento que cumpra seguir serán os establecidos nos 
apartados 2 e 3, do artigo 15 da Orde da Consellería de Cultura, Educación e Orden ación 
Universitaria, do 20 de marzo de 2012. 
 
Artigo 17.º Supresión das ensinanzas 
 
1. De acordo co disposto no artigo 17 do Decreto 222/2011, o departamento competente 
en materia de universidades da Comunidade Autónoma de Galicia, poderá acordar a 
supresión das ensinanzas conducentes á obtención de títulos universitarios de carácter 
oficial, ben por propia iniciativa, co acordo do Consello de Goberno da UDC, ben por 
iniciativa da Universidade, mediante proposta do seu Consello de Goberno, en ambos os 

 
Regulamento grao e mestrado 27/6/2012  Páxina 18 de 19 
 
casos con informe previo favorable do Consello Social. En todo caso, a Universidade 
deberá garantir os dereitos académicos do estudant ado que se atope cursando os ditos 
estudos. 
 
2. Os trámites correspondentes a este procedemento son os establecidos no artigo 1 6 da 
Orde da Consellería de Cultura, Educación e Ordenación Universitaria, do 20 de marzo de 
2012. 
 
Artigo 18.º Revogación da autorización de implantación 
 
1. Segundo o artigo 18 do Decreto 222/2011, se con posterioridade á autorización de 
implantación da ensinanza oficial se aprecia que a universidade incumpre os requisitos e 
compromisos adquiridos ao solicitar a súa autorización, o departamento competente en 
materia de universidades da Comunidade Autónoma de Galicia requirirá á UDC para que 
no prazo dun m es proceda á regularización da situación. Transcorrido o citado prazo sen 
que a Universidade efectúe tal regularización, logo de audiencia desta e informe do 
Consello Galego de Universidades, procederase a acordar a revogación da autorización 
mediante orde  do departamento competente en materia de universidades, que será 
publicada no Diario Oficial de Galicia. 
 
 
 
 
Artigo 19.º Causas de revogación da autorización de implantación 
 
1. Consonte se indica no artigo 18 da Orde da Consellería de Cultura, Educación e 
Ordenación Universitaria, do 20 de marzo de 2012, serán causas de revogación da 
autorización de implantación dunha ensinanza oficial: 
 
1.1. O incumprimento dos requisitos e compromisos adquiridos ao solicitar a 
autorización de implantación. 
1.2. A non impartición dunha titulación. 
1.3. A extinción do plan de estudos. 
1.4. A supresión da ensinanza oficial. 
 
2. Os trámites correspondentes ao procedemento de revogación da autorización de 
implantación son os descritos no artigo 19 da O rde da Consellería de Cu ltura, Educación 
e Ordenación Universitaria, do 20 de marzo de 2012. 
 
 
Disposición adicional primeira. Asignación de docencia  
 
A asi gnación de docencia nos graos e mestrados universitarios realizarase seg undo as 
normas que se indiquen desde a vicerreitoría responsable da planificación docente.  
 
Disposición adicional segunda.  Acreditación de competencias e transferencia e 
recoñecemento de créditos 
 
Na elaboración ou modificación do plan de estudos e da memoria do grao terase en conta 
para estes efectos o previsto na Normativa de recoñecemento e transferencia de créditos 
para titulacións adaptadas ao Espazo Europeo de Educación Superior (EEES) mediante a 
que se desenvolve o RD 1393/2007, do 29 de outubro, modificado polo RD 861/2010, do 
2 de xullo, polo que se establece a ordenación das ensinanzas universitarias oficiais, 
aprobada polo Consello de Goberno o 30 de xuño de 2011.  
 
Disposición adicional terceira. Acceso e admisión  

 
Regulamento grao e mestrado 27/6/2012  Páxina 19 de 19 
 
 
Para o acceso e admisión nos títulos de grao resultará de aplicación o previsto no RD 
1892/2008 do 14 de novembro, modificado polo RD 558/2010, do 7 de maio. Para os 
títulos de mestrado universitario aplicarase o RD 1393/2007, de 29 de outubro, 
modificado polo RD 861/2010 do 2 de xullo 
 
Disposición derrogatoria. 
 
Quedan derrogadas as directrices para a elaboración de propostas de títulos de grao na 
Universidade da Coruña  aprobadas polo Consello de Goberno do 03 -04-2008 e a 
normativa para estudos de máster universitario aprobada polo Consello de Goberno do 
22-05-2008. 
 
Disposición final. Desenvolvemento da normativa  
 
Ao abeiro do disposto no artigo 5 da Resolución do 16 de xaneiro de 2012, pola que se 
establece a estrutura orgánica dos servizos centrais da UDC e as competencias dos seus 
órganos directivos, facúltase ao vicerreitor de Títulos, Calidade e Novas Tecnoloxías para 
ditar as resolucións e instrucións de desenvolvemento desta normativa.  