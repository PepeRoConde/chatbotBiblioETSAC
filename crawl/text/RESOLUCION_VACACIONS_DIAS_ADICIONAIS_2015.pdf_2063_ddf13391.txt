 
 
Resolución do vicerreitor de Profesorado e Planificación Docente do 3 de novembro de 
2015 sobre a aplicación do permiso por asuntos particulares e vacacións por 
antigüidade establecidos no Real decreto lei 10/2015, do 11 de setembro 
Publicado por Resolución do 15 de outubro de 2015 da Dirección Xeral de Función Pública, no 
DOG núm. 199, do 19 de outubro de 2015, o Acordo de transposición en materia de permiso 
por asuntos particulares e v acación por antigüidade establecidos no Real decreto lei 10/2015, 
do 11 de setembro, 
RESOLVO: 
Primeiro.- O persoal docente e investigador da Universidade da Coruña terá dereito ao gozo 
dos días adicionais de permiso por asuntos particulares e vacacións por  antigüidade nos 
termos recollidos no citado Acordo de transposición do 15 de outubro de 2015, isto é:  
1. Ao gozo de dous días adicionais de permiso por asuntos particulares ao cumprir o sexto 
trienio, que se incrementarán nun día adicional por cada trienio cumprido a partir do oitavo. 
2. Ao gozo dos seguintes días de vacacións anuais ao completar os anos de antigüidade que a 
seguir se indican: 
− Quince anos de servizo: vinte e tres días hábiles 
− Vinte anos de servizo: vinte e catro días hábiles 
− Vinte e cinco anos de servizo: vinte e cinco días hábiles 
− Trinta ou máis anos de servizo: vinte e seis días hábiles 
Segundo.- Os días referidos ao permiso por asuntos particulares por antigüidade e os días 
adicionais de vacacións por antigüidade, correspondentes ao ano 2015, poderán gozarse ata o 
día 30 de abril de 2016. 
Terceiro.- A autorización dos permisos por asuntos particulares e días de vacacións adicionais 
estará supeditada a que as obrigas docentes e de titoría non se vexan afectadas polo seu 
gozo. Deberá quedar const ancia deste extremo na solicitude que se realice a través do “Portal 
do Persoal”. 
Cuarto.- Os días de permiso e vacacións aos que fai referencia esta resolución poderán 
solicitarse a partir do vindeiro día 3 de novembro de 2015. 
Quinto.- Incrementase un dí a ao ano por asuntos particulares  conforme ao establecido no 
artigo 2 do Real Decreto-lei, de 11 de setembro (BOE de 12 de setembro), que modifica a letra 
k do artigo 48 da Lei 7/2007, de 12 de abril , do Estatuto Básico do Empregado Público. O goce 
do correspondente ao ano 2015 poderá realizarse ata o 15 de xaneiro de 2016.  
A Coruña, 30 de outubro de 2015 
O vicerreitor de Profesorado e Planificación Docente 
 
Gustavo Rego Veiga 
PERSOAL DOCENTE E INVESTIGADOR DA UNIVERSIDADE DA CORUÑA 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: VJ16L2B9O5ECU47K8LOCRQGK
Este documento es copia auténtica de un documento custodiado por la Universidad de A Conuna. Fecha de creación: 03/11/2015 09:47:50  Página 1 de un total de 1 página(s).