 
 
 
 
 
Calendario académico da Universidade da Coruña para o curso 
2024/2025 
 
  
1. CURSO ACADÉMICO 
O curso académico 2024/2025 abarcará dous períodos académicos  e comprenderá desde o 1 de 
setembro de 2024 até o 31 de agosto de 2025. 
Considerarase alumnado do curso académico 2024/2025 aquel que deba ser avaliado das 
Prácticas/TFG/TFM en segunda oportunidade cuxas actas se asinen e entreguen o 30 de setembro 
de 2025, conforme se establece neste calendario. 
 
2. PERÍODOS LECTIVOS 
As actividades académicas docentes comprenden os seguintes períodos lectivos: 
Primeiro cuadrimestre: desde o 9 de setembro ao 20 de decembro de 2024 
Segundo cuadrimestre: desde o 28 de xaneiro ao 16 de maio de 2025 
 
Co fin de facilitar a planificación docente dos máster es, e cando estes non precisen utilizar o 
período de avaliación, poderán adiar o inicio das súas actividades docentes do primeiro cuadrimestre até 
o 21 de outubro e prolongalas até o 24 de    xaneiro. Neste caso, o segundo cuadrimestre poderá comezar 
unha semana máis tarde. Esta s modificacións non poderán afectar ás datas de entrega de actas 
fixadas neste calendario. 
Por razóns de coordinación, os estudos interuniversitarios poderán adaptar estes períodos lectivos 
aos calendarios que se establezan coas outras universidades participantes. 
As posibilidades recollidas nos dous parágrafos anteriores precisan autorización da persoa titular da 
Vicerreitoría de Títulos e Internacionalización. Para elo, a persoa coordinadora na UDC d os estudos 
afectados deberá enviar , por correo electrónico e antes do 1 de outubro de 2024,  a súa solicitude 
debidamente xustificada ao Servizo de Organización Académica (soa@udc.gal) para a súa 
tramitación. 
 
3. PERÍODOS DE AVALIACIÓN 
Para a súa avaliación, os/as estudantes de grao e máster terán dereito en cada curso académico a 
dúas  oportunidades e o calendario quedará organizado en catro períodos: 
 
Oportunidades Datas de avaliación Data límite de sinatura e 
entrega de actas 
Adianto de 
oportunidade 
Do 18 de novembro ao 5 de 
decembro de   20241 13 de decembro de 2024 
Materias do primeiro 
cuadrimestre 
Do 7 ao 24 de xaneiro de 2025 7 de febreiro de 2025 
Prácticas (actas conxuntas), fixadas 
polos centros 3 de marzo de 2025 
Materias do segundo 
cuadrimestre e anuais 
Do 19 de maio ao 5 de xuño de 2025 19 de xuño de 2025 
Prácticas (actas conxuntas), fixadas 
polos centros 4 de xullo de 2025 
2ª oportunidade 
Do 19 de xuño ao 11 xullo de 20252 18 de xullo de 2025 
Prácticas (actas conxuntas), fixadas 
polos centros 30 de setembro de 2025 
 
                                                
1 As datas de avaliación correspondentes ao adianto de oportunidade serán establecidas polos centros só no 
caso  de existiren solicitudes. 
 
2 Os exames organizaranse de forma que se realicen primeiro aqueles correspondentes ás materias do primeiro 
cuadrimestre e a continuación os das materias do segundo cuadrimestre e/ou anuais. 
 
Código Seguro De Verificación 37w/JxbfLD11RPszWJxVtg==Estado Data e hora
Asinado Por Secretaria Xeral  - Marta María García Pérez Asinado 21/03/2024 13:15:51
Observacións Páxina 1/2
Url De Verificación https://sede.udc.gal/services/validation/37w/JxbfLD11RPszWJxVtg==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


Pa
ra a avaliación das Prácticas que utilicen actas individualizadas e dos TFG/TFM,  os/as estudantes 
de grao e máster terán dereito en cada curso académico a dúas  oportunidades, de acordo co seguinte 
calendario: 
D
atas de avaliación Data límite de sinatura 
e  entrega de actas 
TFG/TFM 
Nas datas fixadas polos centros, 
respectando a norma que regula o 
TFG/TFM 
30 de setembro de 2025 
Prácticas (actas 
individualizadas) Nas datas fixadas polos centros 30 de setembro de 2025 
A
 matrícula e defensa do TFG e do TFM realizaranse conforme ao disposto nos artigos 1 º, 2º e 3º da 
Normativa reguladora da matrícula e defensa do TFG e TFM, aprobada polo Consello de Goberno do 
19/12/2013. 
Os estudos interuniversitarios  poderán adaptar as datas de avaliación aos calendarios que, de 
modo coordinado, se establezan coas outras universidades participantes, previa autorización da 
persoa titular da Vicerreitoría de Títulos e Internacionalización. Para elo, a persoa coordinadora na 
UDC dos estudos afectados deberá enviar, por correo electrónico e antes do 1 de outubro de 2024,  a 
súa solicitude ao Servizo de Organización Académica (soa@udc.gal) para a súa tramitación. 
4. PERÍODOS NON LECTIVOS
A
s actividades académicas docentes e de avaliación de todos os plans de estudo interromperanse 
desde o  día 23 de decembro de 2024 até o día 6 de xaneiro de 2025 (ambos os dous incluídos); os días 
3 e 4 de marzo de 2025, desde o 14 ao 21 de abril de 2025 (ambos os dous incluídos) e o mes de 
agosto. Quedarán exceptuadas desta prescrición as Prácticas Académicas Externas .  
T
erán carácter festivo o día 6 de setembro de 2024, data prevista para o acto de apertura do curso 
académico, e o 27 de xaneiro de 2025 pola festividade do Día da Universidade. Así mesmo, posuirán 
carácter festivo os días das festas oficiais do Estado, da Comunidade Autónoma e das cidades  onde 
estea cada centro, así como o día da festividade de cada un deles. 
C
oa finalidade de aproveitar ao máximo os días lectivos, sempre que as festividades da Universidade 
coincidan en martes ou en xoves celebraranse o luns ou o venres máis próximo; e se cadrasen en 
mércores trasladaranse ao venres. As que cadren en sábado, domingo ou festivo celebraranse o día 
anterior ou o seguinte lectivo. 
Dilixencia para facer constar que o presente documento foi aprobado polo Consello de Goberno na súa sesión do 21/03/2024
A secretaria xeral
Código Seguro De Verificación 37w/JxbfLD11RPszWJxVtg==Estado Data e hora
Asinado Por Secretaria Xeral  - Marta María García Pérez Asinado 21/03/2024 13:15:51
Observacións Páxina 2/2
Url De Verificación https://sede.udc.gal/services/validation/37w/JxbfLD11RPszWJxVtg==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
