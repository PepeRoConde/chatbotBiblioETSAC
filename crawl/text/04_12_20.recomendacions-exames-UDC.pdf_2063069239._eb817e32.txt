 
Páxina 1 de 2 
Recomendacións para a realización de exames presenciais 
na Universidade da Coruña 
 
Co fin de garantir a seguridade na realización de exames presencias na UDC, o Servizo de 
Prevención de Riscos Laborais realiza as seguintes recomendacións. 
En todo momento o uso de máscara será obrigatorio,  é responsabilidade individual de todos os 
que accedan á aula na que s e desenvolva a proba, coa excepción das indicadas na normativa 
vixente, que deberán estar debidamente xustificadas cun mínimo de 48 horas antes do inicio do 
exame, para poder organizar o espazo. 
 
ACCESO Á AULA  
O alumnado esperará o seu chamamento respectando a distancia interpersoal (1,5 metros 
mínimo). 
Nas aulas que conten con dúas portas, recoméndase que o acceso e saída se realicen por portas 
diferenciadas, de ser posible e se non se xeran problemas de circulación no interior da aula. 
Os alumnos/as serán chamados de viva voz, individualmente, identificados e colocados nos seus 
postos dentro da aula. Recoméndase que inicialmente se cubran os postos máis afastados das 
postas de acceso. 
Antes de acceder desinfectarán as mans con xel hidroalcohólico 
Cada alumno/a levará todos os materiais necesarios para o desenvolvemento da proba e que 
estean autorizados polo responsable do exame (bolígrafos, lapis, gomas, calculadora etc.) , así 
como a documentación identificativa e o material de prevención necesario, de ser o caso (máscara 
de reposto, xel hidroalcohólico, panos de usar e tirar etc.) 
O alumno/a non pode acceder á aula co teléfono móbil, reloxo dixital (smarwatch) ou calquera 
outro dispositivo electrónico activado. 
O alumno/a pode introducir na aula unha mochila, carteira ou bolsa de deporte, con todas as súas 
pertenzas, incluídas comida e bebida, sempre que cumpra o que se indica nas normas específicas 
de prevención. 
 
DISTRIBUCIÓN E PERMANENCIA NA AULA 
En ningún momento se superará a capacidade COVID do local. Esta capacidade deberá estar 
indicada no acceso ao local e perfectamente visible. 
A distribución do alumnado na aula garantirá en todo momento a separación mínima de 1,5 metros 
entre cada asistente. Intercalar os alumnos/as entre filas sucesivas, de xeito que non queden xusto 
detrás dos compañeiros das filas colindantes. 
Recoméndase que o responsable do exame antes do inicio, coloque os exames nas mesas 
habilitadas, co fin de evitar as circulacións non necesarias entre o alumnado. 
Unha vez iniciada a proba non se poderá abandonar a aula sen a autorización do/a docente. 
Código Seguro De Verificación y/bAs5nhm1vM77YlG/aOvw==Estado Data e hora
Asinado Por Ramón Alberto del Valle López - Xerente Asinado 04/12/2020 13:32:52
Observacións Páxina 1/2
Url De Verificación https://sede.udc.gal/services/validation/y/bAs5nhm1vM77YlG/aOvw==


Páxina 2 de 2 
Unha vez rematada a proba o alumno/a levantará a man e seguira a s instrucións do/a  docente 
para proceder á entrega da proba e ao abandono da aula mantendo en todo momento a distancia 
persoal de seguridade. É necesario advertir ao alumnado de que fóra da aula non poderá 
permanecer nos corredores e que deberá abandonar a zona. 
NORMAS ESPECÍFICAS DE PREVENCIÓN 
O alumnado en illamento por COVID-19, en corentena por contacto estreito ou por calquera outra 
enfermidade debidamente certificada, non poderá pre sentarse ao exame e comunicará  esta 
situación ao/á docente co fin de articular posibles accións para o desenvolvemento da proba, de 
ser o caso. 
Se un alumno/a ou examinador/a mostra síntomas de contaxio da COVID-19 durante a proba será 
levado ao local COVID usando máscara e mantendo en todo momento a distancia interpersoal de 
seguridade. Deberase contactar co 900 400 116 e seguir as súas instrucións e, se os síntomas 
semellan de gravidade, comunicarase co 112. 
Prestarase especial atención ao alumnado con diversidade funcional ou necesidades específicas. 
Non se poden compartir materiais durante a realización das probas 
O alumno/a poderá ter na aula unha mochila, carteira ou bolsa de deporte, na que meterá todas 
as súas pertenzas e que levará en todo momento consigo, facéndose responsable da mesma e 
do seu uso correcto e que colocará ao seu carón nunha localización visible. 
Garantirase unha limpeza e desin fección anterior ao uso da  aula e u nha vez rematada a proba 
antes de que se use de novo. Esta limpeza realizarase utilizando os desinfectantes virucidas 
autorizados e rexistrados polo Ministerio de Sanidade. 
Débense realizar tarefas de ventilación periódica nas instalacións e, como mínimo, de forma diaria 
e durante o tempo ne cesario para permitir a renovación do aire. Recoméndase unha ventilación 
previa ao inicio do exame  duns 10 minutos aproximadamente cada hora mentres dure o exame. 
Ramón del Valle López 
Xerente 
Código Seguro De Verificación y/bAs5nhm1vM77YlG/aOvw==Estado Data e hora
Asinado Por Ramón Alberto del Valle López - Xerente Asinado 04/12/2020 13:32:52
Observacións Páxina 2/2
Url De Verificación https://sede.udc.gal/services/validation/y/bAs5nhm1vM77YlG/aOvw==
