 
Regulamento de TFG da Facultade de Filoloxía  Páx. 1 de 8 
Regulamento de Traballo Fin de Grao  
da Facultade de Filoloxía 
Aprobado pola Xunta de Facultade de 21 de xullo de 2023 
Contido  
1. Obxecto e ámbito de aplicación .................................................................. 1 
2. Natureza e características do Traballo Fin de Grao ..................................... 2 
3. Matrícula, calendario académico e actas .................................................... 3 
4. Dirección académica do Traballo Fin de Grao ............................................. 3 
5. Oferta e asignación de temas dos Traballos Fin de Grao e asignación de 
directores/as ............................................................................................... 4 
6. Tribunais de avaliación ................................................................................ 5 
7. Presentación e defensa dos TFG .................................................................. 6 
8. Avaliación e cualificación ............................................................................. 6 
9. Consulta e publicación dos traballos fin de grao ......................................... 7 
Disposición adicional. Entrada en vigor ........................................................... 7 
Anexos .............................................................................................................. 8  
1. Obxecto e ámbito de aplicación 
1.1. Este regulamento contén as directrices relativas á definición, realización, de-
fensa, cualificación e tramitación administrativa dos traballos de fin de grao dos 
planos de estudo dos graos da Facultade de Filoloxía, de acordo coas Directrices 
para a elaboración de regulamentos relativos  ao traballo de fin de grao nos graos 
da UDC, aprobadas polo Consello de Goberno de 22 de  xullo de 2011, e de acordo 
coa Normativa reguladora da matrícula e defensa do Traballo Fin de Grao (TFG) e 
do Traballo Fin de Mestrado (TFM) , aprobada polo Consello de Goberno de 19 de 
decembro de 2013 e modificada polo Consello de Goberno nas súas sesións de 30 
de abril e 24 de xullo de 2014, 29 de xaneiro de 2015, 28 de xuño de 2016 e 29 de 
xuño de 2017.  
1.2. Este regulamento debe interpretarse no marco das regulamentacións e proce-
dementos da Universidade da Coruña que se atoparen en vigor e que se referiren, 
entre outros aspectos, ao sistema de avaliación, ao recoñecemento e á transferen-
cia de créditos, así como á mobilidade de estudantes.  
1.3. A comisión do centro competente na xestión dos traballos de fin de grao é a 
Comisión de Organización Académica, delegada da Xunta de Facultade.  

 
Normativa de TFG da Facultade de Filoloxía  Páx. 2 de 8 
2. Natureza e características do Traballo Fin de Grao 
2.1. O Traballo Fin de Grao (TFG) supón a realización, por parte de cada estudante 
e de forma individual, dun proxecto, dunha memoria ou dun estudo concreto baixo 
a supervisión de un ou máis directores. Neste traballo deben integrarse e desenvol-
verse os contidos formativos recibidos, así como as capacidades, competencias e 
habilidades adquiridas durante o período de docencia do grao.  
2.2. O Traballo Fin de Grao deberá estar orientado á aplicación das competencias 
xerais asociadas ao Título, en concreto, a capacitar para a busca, xestión, organiza-
ción e interpretación de datos nos estudos lingüísticos e literarios co obxecto de 
emitir xuízos que inclúan unha reflexión sobre temas relevantes deste ámbito de 
estudos, e a facilitar o desenvolvemento dun pensamento e xuízo crítico, lóxico e 
creativo.  
2.3. Para formalizar a matrícula do Traballo Fin de Grao, o alumnado poderá ter 
pendentes como máximo 78 créditos para completar os estudos, incluídos os co-
rrespondentes ao TFG, e deberá matricularse tamén de todas as materias necesa-
rias para rematar o plan de estudos do grao.  
2.4. O Traballo Fin de Grao só poderá ser defendido e avaliado unha vez que se tiver 
constancia de que a/o estudante superou todos os créditos necesarios para a ob-
tención do título de grao, agás os correspondentes ao TFG, isto é, unha vez supera-
dos os 234 créditos restantes, segundo se establece nas memorias de verificación 
dos graos da Facultade de Filoloxía. Nos programas de simultaneidade actuarase 
conforme ao establecido na normativa específica de cada programa. No caso dos 
programas de mobilidade ou de dupla titulación actuarase conforme  ao previsto 
regulamentariamente.  
2.5. O Traballo Fin de Grao non ten a natureza dun traballo investigador. Con todo, 
a titularidade dos dereitos de propiedade intelectual, se for o caso, corresponderá 
a quen o realizar segundo queda recollido no apartado h) do artigo 8 do RD 
1791/2010 de 30 de decembro, polo que se aproba o Estatuto do estudante univer-
sitario.  
2.6. O Traballo Fin de Grao, tanto no seu nivel como na súa extens ión e os seus 
obxectivos, deberá posibilitar que a/o estudante o realice nas 150 horas equivalen-
tes aos 6 créditos ECTS asignados ao traballo no plan de estudos. A Facultade de 
Filoloxía velará a través dos mecanismos de coordinación existentes no grao e d a 
Comisión de Organización Académica por que isto se cumpra e, en consecuencia, 
poidan alcanzarse as taxas de eficiencia, éxito e graduación a que fai referencia a 
memoria do grao.  
2.7. As características formais do TFG axustaranse ao establecido nas respectivas 
guías docentes.  

 
Normativa de TFG da Facultade de Filoloxía  Páx. 3 de 8 
3. Matrícula, calendario académico e actas 
3.1. A matrícula dos traballos fin de grao realizarase dentro do prazo xeral de ma-
trícula establecido pola universidade, ou no período de ampliación da matrícula se 
a/o alumna/o reúne os requisitos para poder realizar esta modalidade de matrícula, 
mediante o aboamento dos prezos públicos que corresponderen.  
3.2. O Traballo Fin de Grao dos graos da Facultade de Filoloxía está asignado nos 
plans de estudos ao segundo cuadrimestre, polo que o alumnado poderá matricu-
larse deste no período de ampliación de matrícula despois do segundo cuadrimes-
tre. Este alumnado disporá dun período de solicitude e asignación de liña e direc-
ción despois da matrícula. 
3.3. Para a súa defensa e avaliación, a/o estudante disporá dunha convocatoria con 
dúas oportunidades en cada curso académico. Sempre que a/o estudante non teña 
pendente máis que a superación do TFG para rematar os seus estudos de grao, po-
derá matricularse para defendelo no período establecido para a primeira oportuni-
dade das probas de avaliación das materias do primeiro cuadrimestre. No caso de 
non superar esta defensa, poderá utilizar como segunda oportunidade tan só unha 
das oportunidades ordinarias dese mesmo curso académico.  
3.4. A Facultade, atendendo a criterios de programación docente, establecerá a s 
datas das defensas dos traballos fin de grao dentro dos prazos marcados no calen-
dario académico que aprobar o Consello de Goberno. O establecemento anual das 
datas de presentación e defensa nas distintas oportunidades, así como a apertura 
de convocatorias extraordinarias, quedará delegada na Comisión de Organización 
Académica. 
3.5. O peche e entrega das actas de avaliación dos traballos fin de grao aterase ao 
previsto no calendario académico aprobado polo Consello de Goberno.  
4. Dirección académica do Traballo Fin de Grao 
4.1. O Traballo Fin de Grao será dirixido por un membro do profesorado da UDC 
con docencia no título de grao. O/a director/a será responsable de  
a) expoñer ao estudantado as características do traballo e orientalo no seu 
desenvolvemento;  
b) realizar un segu imento da elaboración do traballo e velar polo cumpri-
mento dos obxectivos fixados;  
c) autorizar a presentación e defensa do TFG; 
d) valorar o traballo consonte ao establecido no art. 7.  
4.2. O TFG poderá ser codirixido por dous docentes que ofrezan a mes ma liña. Só 
neste caso poderá participar un/ha docente doutro centro ou persoal destinado á 

 
Normativa de TFG da Facultade de Filoloxía  Páx. 4 de 8 
facultade con contratos que permitan expresamente a dirección ou codirección 
destes traballos. En caso de codirección, a avaliación corresponderá ao/á docente 
da UDC con docencia no grao e, de ter ambos docentes a mesma condición, ao/á 
de maior categoría e antigüidade. 
5. Oferta e asignación de temas dos Traballos Fin de Grao e asignación 
de directores/as 
5.1. Os temas ou liñas dos Traballos Fin de Grao e as/os directoras/es correspon-
dentes proporanse de xeito razoado. Tal proposta será remitida ao decanato desde 
os departamentos a que este lles fixer o encargo dos TFG até o 30 de xullo. As/os 
estudantes poderán propor aos departamentos temas ou liñas para que sexan  in-
corporados na súa oferta.  
5.2. A Comisión de Organización Académica aprobará para cada curso académico , 
antes da data de inicio: 
· A listaxe cos temas ou liñas e os/as directores/as, así como o número má-
ximo de TFG que poida dirixir un/ha profesor/a nu n mesmo curso acadé-
mico. 
·  O número de convocatorias que se abran e as datas correspondentes, den-
tro dos límites establecidos polo calendario académico da UDC. 
·  A apertura dos prazos de solicitude de asignación de liña e dirección , tanto 
para o período de matrícula ordinaria como para o de ampliación. 
5.3. O estudantado solicitará a asignación por orde de preferencia dun número mí-
nimo de dez liñas e directores/as, nos períodos que cada curso estableza a Comisión 
de Organización Académica, mediante o formulario establecido (Anexo 1 deste re-
gulamento). 
O criterio para dirimir as prioridades na asignación de tema e dirección será a cua-
lificación media do expediente académico da/o estudante. Se se esgotasen as liñas 
escollidas pola/o estudante, a comisión anunciará un novo prazo para escoller entre 
as liñas con vacantes. 
O estudantado que tivese asignada liña e dirección en cursos anteriores continuará 
nesa mesma liña e dirección se continúa ofertándose, pero poderá solicitar unha 
nova asignación no período establecido. Necesariamente deberá solicitar nova asig-
nación se non se ofrece a liña e dirección asignada en cursos precedentes. 
5.4. A Comisión de Organización Académica publicará unha proposta de asignación 
provisional, que incluirá un praz o de reclamacións. Unha vez resoltas as reclama-
cións, a Comisión de Organización Académica publicará a listaxe definitiva antes do 
30 de outubro. Calquera modificación posterior deberá ser aprobada pola Comisión 
de Organización Académica.  

 
Normativa de TFG da Facultade de Filoloxía  Páx. 5 de 8 
Tras a adxudicac ión definitiva no primeiro cuadrimestre, publicarase unha listaxe 
de liñas e directores/as dispoñibles para a ampliación de matrícula no segundo cua-
drimestre. 
5.5. Para o alumnado que se matricule no período de ampliación da matrícula a 
adxudicación de liña e dirección deberá estar finalizada 15 días despois do fin do 
período de ampliación de matrícula no segundo cuadrimestre.  
5.6. Se o/a docente asignado/a para dirixir un TFG, por calquera circunstancia so-
brevida, non puidese levar a cabo a dirección, o/a estudante solicitará a asignación 
doutro/a director/a de entre quen ofreza a mesma liña de TFG e non completara a 
cota de trabal los asignados. Se non quedase profesorado nesta situación, poderá 
asignarse a profesorado que xa chegase a ese límite. Se a liña non tivese outro pro-
fesorado asignado, a Comisión de Organización Académica proporá unha alterna-
tiva entre o profesorado da mes ma área de coñecemento ou de áreas afíns que 
ofreza dirección de TFG. A Comisión de Organización Académica poderá propor me-
didas excepcionais en caso de ser necesario.  
6. Tribunais de avaliación 
6.1. A Comisión de Organización Académica nomeará os tribunais de avaliación dos 
TFG para cada oportunidade de presentación e defensa e establecerá as condicións 
xerais para a realización da defensa dos traballos.  
6.2. Os tribunais estarán formados por tres persoas e os /as correspondentes su-
plentes de cada unha de las. Todas elas deberán ser membros do profesorado do 
centro que imparte o título de grao. A directora ou director do Traballo Fin de Grao 
non poderá formar parte do tribunal que o avalíe.  
6.3. Cada tribunal contará cunha persoa que o presida e outra que exerza como 
secretario/a. A de maior categoría docente e antigüidade actuará como presidente 
e a de menor como secretari o/a. Ambas exercerán como tales en todas as actua-
cións do tribunal. 
6.4. En caso de imposibilidade de actuación dun membro do tribunal e  do seu su-
plente correspondente, poderá actuar calquera dos outros membros suplentes que 
poida facelo. A incorporación dará lugar aos axustes necesarios para cumprir co  
punto 6.3. 
6.5. Unha vez constituídos, os tribunais de avaliación establecerán, dentro do 
marco establecido pola Comisión de Organización Académica, o día, a hora e o lugar 
de realización das defensas dos traballos de fin de grao e a orde de exposición 
dos/as estudantes. O/a secretario/a enviará a acta e convocatoria correspondente 
(Anexo 2 destas normas), asinada dixitalmente, por correo electrónico á Adminis-
tración do centro, que fará pública esta información. 

 
Normativa de TFG da Facultade de Filoloxía  Páx. 6 de 8 
7. Presentación e defensa dos TFG 
7.1. Unha vez rematado o traballo, o/a director/a asinará dixitalmente o visto e 
prace na primeira páxina do arquivo PDF que conteña o TFG e remitirao ao/á estu-
dante.  
7.2. O/a estudante solicitará a defensa do TFG na Secretaría Virtual do Estudantado, 
á que incorporará o TFG en formato PDF co visto e prace do/a director/a asinado 
dixitalmente.  
7.3. Despois de que o/a estudante incorpore á Secretaría Virtual o seu traballo, o/a 
director/a, a través da Secretaría Virtual, emitirá o correspondente informe e auto-
rizará a defensa. 
7.4. O/a director/a completará e asinará dixitalmente o Anexo 3: Proposta de valo-
ración da dirección do traballo . Deberá remitilo por correo electrónico á Adminis-
tración do centro, que o enviará ao/á secretario/a do tribunal. 
7.5. O tribunal accederá aos TFG en formato PDF na Secretaría Virtual. 
7.6. O estudantado defenderá os seus traballos de fin de grao pública e presencial-
mente. 
7.7. A defensa dos TFG, así como a súa redacción, poderá realizarse en calquera dos 
idiomas empregados na impartición do grao, de acordo co disposto na memoria de 
verificación do título.  
7.8. Cada estudante disporá dun tempo máximo de 15 minutos en que deberá ex-
poñer os obxectivos, a metodoloxía, o contido e as conclusións do seu traballo. Con 
posterioridade, terá que atender e responder as preguntas, as aclaracións, os co-
mentarios e as suxestións que lle puideren formular os membros do tribunal.  
8. Avaliación e cualificación 
8.1. Para a avaliación, aplicaranse os criterios establecidos na guía docente e o dis-
posto na memoria de verificación do Título.  
8.2. O tribunal valorará a exposición pública do traballo mediante a rúbrica estable-
cida no Anexo 4.  
8.3. O tribunal emitirá a cualificación final, resultado da suma do total ponderado 
da valoración proposta polo/a director/a do traballo (70  %) e do total ponderado 
da valoración do tribunal (30 %). Empregarase o Anexo 5, que será enviado á Admi-
nistración do centro. 
8.4. Por motivos de especial importancia e suficientemente acreditados (plaxio, no-
toria separación do TFG das directrices da guía docente ou da normativa etc.), o 

 
Normativa de TFG da Facultade de Filoloxía  Páx. 7 de 8 
tribunal poderá modificar ou non ter en conta parte ou a totalidade da proposta de 
valoración do/a director/a do traballo. Esta decisión deberá xustificarse debida-
mente no informe correspondente (Anexo 4), ao cal poderá engadirse a documen-
tación que o tribunal considere conveniente. 
8.5. A cualificación final outorgarase en función da seguinte escala numérica esta-
blecida no Real Decreto 1125/2003, de 0 a 10, con expre sión dun decimal (de ser 
necesario o redondeo, farase cara arriba), á cal terá que se lle engadir a correspon-
dente cualificación cualitativa:  
a) 0-4,9: suspenso 
b) 5,0-6,9: aprobado 
c) 7,0-8,9: notable 
d) 9,0-10: sobresaliente  
8.6. Poderá obter a mención de matrícula de honra calquera estudante que obtiver 
unha cualificación igual o superior a 9,0, sempre que o tribunal así o determine. 
8.7. As cualificacións serán publicadas no taboleiro da Administración do centro. 
8.8. No caso de o estudante obter a cualificación de suspenso, o tribunal faralle 
chegar un informe coas recomendacións oportunas para a mellora do traballo e a 
súa posterior avaliación noutra oportunidade. Enviarase unha copia deste informe 
ao/á director/a do traballo. 
8.9. A revisión e/ou re clamación das cualificacións finais dos traballos fin de grao 
levaranse a cabo de conformidade co previsto na normativa da Universidade da 
Coruña.  
9. Consulta e publicación dos traballos fin de grao 
9.1. No Repositorio Institucional da Universidade da Coruña (RUC) serán publicados 
aqueles traballos que conten coa autorización dos/as seus/súas autores/as, sempre 
que cumpran os requisitos determinados pola Comisión de Organización Acadé-
mica e que conten co informe favorable do tribunal de avaliación. 
Disposición adicional. Entrada en vigor 
Esta normativa será de aplicación desde o curso académico 2023/2024. 
  

 
Normativa de TFG da Facultade de Filoloxía  Páx. 8 de 8 
Anexos 
Anexo 1. Solicitude de asignación de liña de traballo e director/a 
Anexo 2. Acta de constitución e acordos do tribunal (convocatoria de defensa)  
Anexo 3. Proposta de valoración da dirección do traballo 
Anexo 4. Informe de valoración do tribunal 
Anexo 5. Cualificacións finais dos TFG 