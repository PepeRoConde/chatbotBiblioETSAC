 
 
Texto do Regulamento de Réxime I nterno da Facultade de 
Turismo 
(Aprobado pola Xunta de Facultade o 19 de abril 2023 e polo Consello de Goberno o 24 de maio 
2023) 
 
 
EXPOSICIÓN DE MOTIVOS 
O presente regulamento vén dar cumprimento ao disposto no artigo 13 dos Estatutos da 
Universidade da Coruña, aprobados polo Decreto 101/2004, do 13 de maio (DOG do 26 de maio), 
modificados polo Decreto 194/2007, do 11 de outubro (DOG do 17 de outubro). 
A regulación do réxime de funcionamento e organización da Facultade de Turismo fica 
enmarcada na normativa aplicable á Universidade da Coruña, en concreto na Lei Orgánica 
2/2023, de 22 de marzo, del Sistema Universitario, e no devandito Decreto 101/2004, así como 
nas leis 39/2015, do 1 de outubro, do procedemento administrativo común das administracións 
públicas e 40/2015, do 1 de outubro, de réxime xurídico do sector público, naqueles aspectos 
que se recollen na presente normativa e que son de obrigado cumprimento ou que con carácter 
subsidiario foren de aplicación. 
 
TÍTULO PRELIMINAR. DO ÁMBITO E DO RÉXIME XURÍDICO DE APLICACIÓN 
Artigo 1. Obxecto do regulamento 
O presente regulamento establece e regula o funcionamento e organización da Facultade de 
Turismo. 
Artigo 2. Ámbito de aplicación 
O presente regulamento será de obrigado cumprimento para todos os membros da comunidade 
universitaria da Facultade de Turismo da Universidade da Coruña. 
Artigo 3. Réxime xurídico 
1. A Facultade de Turismo rexerase pola Lei orgánica do Sistema Universitario, pola lei de 
creación da Univers idade da Coruña, polos seus Estatutos e a súa normativa de 
desenvolvemento, así como polas normas que emanen dos correspondentes órganos do 
Estado e da comunidade autónoma de Galicia no exercicio das súas respectivas competencias 
no que lles sexa de aplica ción e, finalmente, polo presente regulamento de réxime interno. 
(art. 38 LOSU). 
2. En defecto do establecido no presente regulamento, aplicaranse as leis 39/2015, do 1 de 
outubro, do procedemento administrativo común das administracións públicas e 40/2015, do 
1 de outubro, de réxime xurídico do sector público. 
3. Contra as resolucións e os acordos dos órganos unipersoais ou colexiados do centro, poderá 
presentarse un recurso de alzada no prazo dun mes ante o/a reitor/a, cando se trate de 
resolucións do/a decano/a, ou ante o Consello de Goberno, cando sexan acordos da Xunta de 
Facultade. A decisión do/a reitor/a, ou no seu caso, do Consello de Goberno, esgotará a vía 
administrativa e será impugnable ante a xurisdición contencioso -administrativa de 
conformidade coa lei reguladora desta xurisdición. 


  TÍTULO I. NATUREZA E FUNCIÓNS 
Artigo 4. Natureza 
A Facultade de Turismo é o centro encargado da organización do ensino e dos procesos 
académicos, administrativos e de xestión conducentes á obtención de títulos de carácter oficial 
e validez en todo o territorio español a ela adscritos. 
Artigo 5. Funcións 
Son funcións da Facultade de Turismo: 
a. Elaborar a proposta dos plans de estudo do ensino que se imparte nela. 
b. Organizar e supervisar as actividades que se realizan no centro, e a xestión dos servizos, 
na medida en que unhas e outras sexan da súa competencia. 
c. Custodiar as actas de cualificación e os expedientes dos/as estudantes que cursasen 
ou cursen estudos nela, sen prexuízo do mantemento, por parte da Universidade, de 
arquivos centralizados. 
d. Expedir as certificacións solicitadas polos/as estudantes do centro. 
e. Administrar a asignación orzamentaria do centro e controlar os seus propios servizos 
e equipamentos. 
f. Promover actividades culturais e de extensión universitaria. 
g. Participar nos procesos de avaliación da calidade. 
h. Informar ao Consello de Goberno, xunto cos departamentos correspondentes, para a 
posible aprobación por parte deste de plans de estudo conxuntos con outras 
universidades, nacionais ou estranxeiras. 
i. Propor a sinatura de contratos e convenios nos termos da lexislación vixente. 
j. Calquera outra que lle atribúan as disposicións legais vixentes. 
 
TÍTULO II. DA ORGANIZACIÓN DA FACULTADE 
CAPÍTULO I. DA ESTRUTURA DA FACULTADE 
Artigo 6. Persoal adscrito á Facultade de Turismo 
Son membros da Facultade de Turismo o persoal docente e investigador e de administración e 
servizos adscritos a ela, así como os/as estudantes matriculados/as nalgunha das titulacións oficiais 
impartidas polo centro. 
 
CAPÍTULO II. DO GOBERNO DA FACULTADE 
Artigo 7. Órganos de goberno da Facultade 
Para o goberno, representación e administración da Facultade de Turismo, establécense os 
seguintes órganos: 
a. Colexiados: Xunta de Facultade, Comisión Permanente da Xunta de Facultade e 
comisións de traballo. 
b. Unipersoais: decano/a da Facultade, vicedecano/a (os/as) da Facultade e secretario/a 
da Facultade. 
 
 
 
 
 
 
 

SECCIÓN PRIMEIRA. DOS ÓRGANOS COLEXIADOS 
SUBSECCIÓN PRIMEIRA. DA XUNTA DE FACULTADE 
Artigo 8. Composición da Xunta de Facultade 
1. A Xunta de Facultade estará constituída por: 
a. O/a decano/a, que a convocará e presidirá. 
b. O/a (os/as) vicedecano/a (os/as) e o/a secretario/a da F acultade, que o será tamén 
da Xunta de Facultade. 
c. Todos os/as profesores/as con vinculación permanente á Universidade, co límite  do 
51 por cento do número total de membros da X unta. Unha representación do resto 
de profesorado que imparta docencia maioritaria no centro e do persoal investigador 
e en formación que colabore na docencia nunha proporción do 12%, sempre que sexa 
posible. 
d. Unha representación do estudantado nunha proporción do 28%. 
e. Unha representación do persoal de administración e servizos nunha proporción do 9%. 
2. O profesorado que imparta docencia en máis dun centro só poderá ser membro da Xunta 
daquel centro en que desenvolva maioritariamente a súa docencia. 
3. As persoas representantes na Xunta de Facultade serán elixidas para un período de dous 
anos. 
Artigo 9. Competencias da Xunta de Facultade 
Como órgano colexiado de goberno do centro, á Xunta de Facultade correspóndelle: 
1. Elixir o/a decano/a e, se for o caso, revogalo/a. 
2. Supervisar a xestión dos diferentes órganos de goberno e administración do centro. 
3. Informar sobre a implantación de novas titulacións e estudos. 
4. Elaborar e aprobar as propostas de plans de estudos das titulacións que se impartan no 
centro. 
5. Formular anualmente, antes do comezo do curso académico, o plan docente do centro 
coordinadamente cos departamentos adscritos ao centro. 
6. Organizar, supervisar e informar sobre as actividades docentes para a obtención dos 
títulos académicos do seu ámbito de competencia, e coordinar e supervisar o 
desenvolvemento dos contidos mínimos das materias impartidas neles polos 
departamentos, de acordo cos plans de estudo e cos obxectivos establecidos para cada 
titulación. 
7. Programar os servizos e equipamentos do centro e mais supervisar a súa xestión. 
8. Acordar a distribución dos créditos concedidos ao centro e controlar a súa aplicación. 
9. Elaborar o regulamento de réxime interno do centro e propor a súa aprobación ao 
Consello de Goberno. 
10. Organizar actividades de formación permanente e de extensión universitaria. 
11. Ser informada dos acordos adoptados pola Comisión Permanente da Xunta de Facultade 
en competencias delegadas pola propia Xunta. 
12. Calquera outra que lle atribúan as disposicións legais vixentes. 
Artigo 10. Funcionamento da Xunta de Facultade 
1. A Xunta de Facultade reunirase en sesión ordinaria cantas veces sexa necesario e, polo 
menos, dúas veces ao ano, e en sesión extraordinaria sempre que o/a decano/a a convoque 
por propia iniciativa ou por solicitude da cuarta parte dos seus membros, en cuxo  caso se 
realizará nos trinta días seguintes ao da recepción da solicitude. 
 

2. A orde do día das sesións será fixada polo/a decano/a tendo en conta, se for o caso, que 
calquera dos membros da Xunta de Facultade poderá solicitar a inclusión dun punto na orde 
do día, sempre que conte co aval de polo menos dous membros máis da Xunta de Facultade. 
En tal caso, este punto incluirase na primeira sesión que se convoque, sempre que se 
solicitase cunha antelación mínima de dous días antes da convocatoria. 
3. A convocatoria será efectuada polo/a secretario/a da Facultade por orde do/a decano/a ou 
de quen legalmente o/a substitúa. Esta convocatoria incluirá a data, hora e lugar de 
realización da sesión, así como a orde do día, xunto coa documentación necesaria para a súa 
deliberación cando sexa posible, as condicións nas que se vai a celebrar a sesión, o sistema 
de conexión e, se é o  caso, os lugares nos q ue est ean dispoñibles os medios técnicos 
necesarios para asistir e participar na reunión . De figurar unha segunda convocatoria, esta 
realizarase ao menos media hora máis tarde. As citacións da convocatoria cursaraas o/a 
secretario/a, coa antelación suficiente para que todos os membros a reciban dous días hábiles 
antes da realización da sesión, acompañada dunha orde do  día explícita, isto é, sen 
referencias xenéricas. As citacións levaranse a cabo mediante soporte informático, por correo 
electrónico ás contas que teñen da UDC. 
4. Cando a natureza dos asuntos que se foren tratar así o requira, a xuízo do/a decano/a, 
poderanse convocar ás sesións do pleno ou, se for o caso, ás dalgunha comisión as persoas 
que se estime necesario, con voz mais sen voto. 
5. As sesións extraordinarias da Xunta de Facultade están sometidas aos mesmos requirimentos 
que as ordinarias, coa excepción de que a súa convocatoria pode facerse con só un día hábil 
de antelación e para o tratamento de puntos de inaprazable consideración. Non se incluirán 
na orde do día os puntos relativos á aprobación de actas, informes ou a rolda aberta de 
intervencións. 
Artigo 11. Constitución 
Para a válida constitución da Xunta de Facultade e para os efectos da realización das sesións, 
deliberacións e toma de acordos, requirirase a presenza do/a decano/a e do/a secretario/a ou, 
se for o caso, de quen os/as substitúa e da metade, polo menos, dos seus membros. 
A Xunta de Facultade poderase constituír validamente en segunda convocatoria cos presentes 
e, en todo caso, do/a decano/a e o/a secretario/a ou, se for o caso, quen os/as substitúan. 
Artigo 12. Asistencia e desenvolvemento das sesións 
1. A asistencia ás sesións da Xunta de Facultade e demais órganos colexiados seus é un dereito 
e un deber dos membros que os integran. 
2. A condición de membro dos órganos colexiados do centro é persoal e non delegable, agás nos 
casos expresamente previstos neste regulamento. 
3. Calquera ausencia poderase xustificar por correo electrónico con anterioridade á sesión en 
que se produza ante o/a secretario/a de Facultade. 
4. Ás sesións dos órganos colexiados poderán asistir os seus respectivos membros, as persoas 
recollidas nos artigos 10, apartado 4, 18, apartado 1 h)  e aqueles membros da comunidade 
universitaria que, tras solicitalo, sexan autorizadas polo/a decano/a. 
5. Non poderá ser obxecto de deliberación ou acordo ningún asunto que non figure incluído na 
orde do día, agás que estean presentes todos os membros do órgano colexiado e sexa 
declarada a urxencia do asunto mediante o voto favorable da maioría. 
 
 

Artigo 13. Votacións e adopción de acordos 
1. As votacións poderanse realizar por asentimento por proposta do/a decano/a da Facultade, 
a man alzada, pública por chamamento ou secreta. O/a decano/a da Facultade decidirá a 
utilización dunha ou doutra modalidade. Porén, a votación secreta deberá ser utilizada cando 
o acordo que se deba adoptar tiver carácter persoal ou cando así o soliciten tres membros 
presentes na Xunta de Facultade. Considéranse adoptados os acordos por asentimento cando 
as propostas sometidas á Xunta non suscitaren oposición de ningún membro desta e non fose 
requirida outra forma de votación por parte de ningún membro. 
2. A Xunta adoptará os seus acordos por maioría de votos afirmativos fronte aos negativos, sen 
ter en conta as abstencións, agás naqueles supostos en que se esixa, lega l ou 
regulamentariamente, maioría absoluta ou cualificada. 
3. En caso de empate nos resultados dunha votación, o/a decano/a decidirá co seu voto de 
calidade. 
4. Non poderán someterse a votación aquelas cuestións que non estiveren especificadas nos 
puntos da orde  do día e en relación directa con eles. Tampouco poderán tomarse acordos 
dentro dos apartados da orde do día correspondentes a informes e á rolda aberta de 
intervencións. 
5. Iniciada unha votación, esta deberá continuar ata o seu remate. 
 
Artigo 14. Actas 
1. De cada sesión da Xunta de Facultade que teña lugar, o/a secretario/a redactará a acta, que 
especificará necesariamente a relación de asistentes e ausentes que achegasen a 
xustificación, a orde do día da reunión, as circunstancias do lugar e tempo en que se realizou, 
os puntos principais das deliberacións, así como o contido dos acordos e o xeito en que estes 
se adoptaron. 
2. Poderán grav arse as sesións que celebre o órgano colexiado. O  ficheiro resultante da 
grabación, xunto coa certificación expedida polo Secretario dá autenticidade e integridade do 
mesmo, e c antos documentos  en soporte electrónico utilizásense  como documentos d a 
sesión, pod erán acompañar á  acta das sesións, se n necesidad e de facer constar nela os 
puntos principais das deliberacións (18.1 LRXPAC). 
3. Na acta figurará, após solicitude dos respectivos membros da Xunta de Facultade, o voto 
contrario ao acordo adoptado, a súa abstención e os motivos que a xustifiquen ou o sentido 
do seu voto favorable. Así mesmo, calquera membro ten dereito a soli citar a transcrición 
íntegra da súa intervención ou proposta, sempre que achegue no acto ou no prazo que sinale 
o/a decano/a, o texto que se corresponda fielmente coa súa intervención, o cal se fará constar 
na acta ou se unirá copia a ela. 
4. Os membros que d iscrepen do acordo maioritario poderán formular voto particular por 
escrito no prazo de dous días hábiles, que se incorporará ao texto aprobado 
5. Cando os membros do órgano votaren en contra ou se abstiveren, quedarán exentos da 
responsabilidade que, se for o caso, puidese derivarse dos acordos. 
6. As actas aprobaranse na mesma ou na seguinte sesión, mais o/a secretario/a poderá emitir 
unha certificación sobre os acordos específicos que se adoptasen, sen prexuízo  da ulterior 
aprobación da acta. Nas certificación s de acordos emitidos con anterioridade á aprobación 
da acta farase constar expresamente tal circunstancia. 
7. Un resumo dos acordos estará accesible na páxina web da Facultade. 
 
 

SUBSECCIÓN SEGUNDA. DA COMISIÓN PERMANENTE 
Artigo 15. Comisión Permanente de Xunta de Facultade 
1. A composición da Comisión Permanente será a seguinte: 
a. O/a decano/a, que a convocará e presidirá. 
b. O/a secretario/a da Facultade, que o/a será tamén da Permanente. 
c. O/a (os/as) vicedecano/a (os/as). 
d. Dous representantes do PDI membro da Xunt a de Facultade, elixidos/as entre o 
conxunto de membros do PDI na Xunta de Facultade. 
e. Un alumno/a, elixido/a entre os/as representantes do alumnado. 
f. Un membro do PAS, elixido/a entre os/as representantes do PAS. 
2. Os acordos que adopte a Comisión Permanente relativos a competencias delegadas pola Xunta 
de Facultade serán comunicados a esta na primeira sesión ordinaria que se realice. 
3. No seu funcionamento rexerase polas normas recollidas nos artigos 10 a 14 do presente 
regulamento, de aplicación para o funcionamento das xuntas de facultade. 
4. Para a súa renovación seguiranse os mesmos criterios que establece o artigo 8.3 do presente 
regulamento e polo disposto para as xuntas de Facultade no Regulamento de Réxime Electoral. 
5. Son atribucións da Comisión Permanente: 
a. Colaborar co/a decano/a na dirección e goberno da Facultade. 
b. Estudar e decidir sobre os asuntos de trámite e os que expresamente lle sexan 
asignados, ben polo pleno da Xunta, ben polo/a decano/a. 
c. Estudar e decidir, ou no seu caso remitir ao pleno, os temas que lle sexan presentados 
polas comisións de traballo. 
d. Establecer as necesidades de investimento do centro. 
e. Estudar e decidir a execución anual do orzamento asignado á Facultade. 
f. Elaborar e aprobar, nos tres primeiros meses do ano, a memoria económica anual e 
nos últimos tres meses do ano, a memoria de actividades do curso académico, para a 
súa presentación á Xunta de Facultade. 
g. Establecer os criterios que regulen o uso dos bens comúns e espazos físicos. 
h. Informar e controlar os servizos existentes no centro, agás o Servizo de Biblioteca. 
i. Informar sobre temas relativos á seguridade e saúde das persoas. 
j. Desenvolver e coordinar as actividades culturais e de extensión universitaria do centro. 
k. Executar as funcións expresamente delegadas polo pleno da Xunta de Facultade. 
l. Todas aquelas outras que estableza a Xunta de Facultade. 
SUBSECCIÓN TERCEIRA. DAS COMISIÓNS DA XUNTA DE FACULTADE 
Artigo 16. Comisións da Xunta de Facultade 
1. A Xunta de Facultade, para efectos do seu mellor funcionamento ou actuación, poderá 
constituír comisións con carácter de apoio ou asesoramento que non terán capacidade  
decisoria, e que deberán remitir todas as propostas que se adoptaren á Xunta de Facultade, 
á Comisión Permanente ou ao/á decano/a, se for o caso, que decidirán en última instancia. 
2. As comisións estarán compostas polo/a decano/a, ou persoa en que n delegue, o/a 
secretario/a da Facultade que actuará como secretario/a destas e polos membros da Xunta 
de Facultade designados por ela mesma. A súa renovación levarase a cabo cando se realice o 
cambio de representantes na devandita Xunta. 
3. Para a súa renovación seguiranse os mesmos criterios que establece o artigo 8.3 do presente 
regulamento e p olo disposto para as xuntas de F acultade no Reg ulamento de réxime 
electoral. 
4. Pola natureza dos asuntos que se traten nas comisións da Xunta de Facultade, o decanato 

poderá convidar persoas que non sexan membros das ditas comisións para achegaren maior 
información e contribuír a que se adopten decisións con maior nivel de coñecemento. 
5. A Xunta de Facultade asignará as funcións que corresponden a cada comisión. 
6. Para o seu funcionamento e adopción de acordos rexeranse polas normas establecidas para 
a Comisión Permanente no presente regulamento. 
7. Sen prexuízo do anterior constitúense as seguintes comisións: 
a. Comisión Académico-Docente. 
b. Comisión de Garantía de Calidade. 
c. Comisión de Traballos de Fin de Grao. 
 
Artigo 17. Comisión Académico-Docente 
1. Formarán parte da Comisión Académico-Docente: 
a. O/a decano/a, ou persoa en quen delegue. 
b. O/a secretario/a da Facultade, que actuará como secretario da comisión. 
c. O/a vicedecano/a con responsabilidades en organización académica. 
d. O/a administrador/a do centro. 
e. Os/as coordinadores/as das titulacións do centro adaptadas ao EEES. 
f. Dous representantes  do PDI membros da Xunta de Facultade, elixidos/as  entre o 
conxunto de membros do PDI na Xunta de Facultade. 
g. Dous representantes dos estudantes, membros da Xunta de Facultade. 
 
2. Será competente sobre as seguintes materias: 
a. Planificación e desenvolvemento da actividade docente, cumprimento do 
profesorado, organización de espazos físicos, calendarios, exames e outras 
cuestións relacionadas coas devanditas actividades. 
b. Estudar e recomendar as validacións de materias solicitadas polos/as estudantes. 
c. Estudar e recomendar o recoñecemento e transferencia de créditos do EEES  
solicitados polos/as estudantes. 
d. Estudar e informar o recoñecemento de créditos de libre configuración solicitados. 
e. Estudar e recomendar o cadro de adaptacións. 
f. Recomendar o cadro de equivalencias ERASMUS e SICUE. 
g. Organizar, coordinar e supervisar as prácticas en empresas e institucións externas 
co obxecto de garantir a calidade na formación do estudantado. 
h. Contribuír á ampliación e fomento dos convenios de cooperación que impliquen a 
mobilidade académica dos/as estudantes do centro. 
i. Fomentar as actividades formativas, docentes e investigadoras do persoal docente 
da Facultade noutras institucións educativas e investigadoras internacionais. 
j. Aumentar a proxección externa das titulacións da Facultade. 
k. Propoñer cada ano académico os membros dos tribunais dos traballos de fin de grao 
e mestrado. 
l. Propoñer os/as coordinadores/as das titulacións. 
m. Velar pola coherencia da planificación e organización dos plans de estudo. 
n. Establecer criterios e procedementos para resolver incidencias docentes. 
o. Establecer os mecanismos para  que os programas/guías das materias, sexan 
públicos e accesibles para os/as estudantes. 
p. Todas aquelas outras que estableza a Xunta de Facultade. 
 
 
 

Artigo 18. Comisión de Garantía de Calidade 
1. Formarán parte da Comisión de Garantía de Calidade: 
a. Presidencia: o/a decano/a. 
b. Vicepresidencia: o/a vicedecano/a responsable de Calidade (ou, no seu defecto, o/a 
profesor/a responsable de Calidade). 
c. Secretario/a: o/a secretario/a académico do centro, que actuará como secretario/a 
da Comisión. 
d. Coordinadores/as dos títulos oficiais de grao e mestrado e o/a coordinador/a do Plan 
de Acción Titorial (PAT). 
e. Administrador/a ou persoa da administración ou da Unidade de Xestión Académica 
Integrada responsable da xestión administrativa das titulacións do centro en quen 
delegue. 
f. Dous representantes  do PDI membros da Xunta de Facultade, elixidos/as  entre o 
conxunto de membros do PDI na Xunta de Facultade. 
g. Dous rep resentantes dos estudantes (un deles, se é posible, de terceiro ciclo), 
designados pola Xunta de Facultade. 
h. Un representante do PAS do centro, designado pola Xunta de Facultade. 
i. Un técnico da Unidade Técnica de Calidade, con voz e sen voto. 
j. Convidados permanentes: O presidente desta comisión poderá remitir un convite de 
carácter permanente a persoas que non pertenzan á comunidade universitaria e que 
figuren dentro das institucións ou empresas que forman parte dos grupos de interese 
da Facultade de Turismo. Estes convidados poderán actuar con voz, mais sen voto nas 
reunións da comisión. 
2. Será competente sobre as seguintes materias: 
a. Verificar a planificación do SGIC (Sistema de Garantía Interno de Calidade) do 
centro, de modo que se asegure o cumprimento dos requisitos xerais do MSGIC 
(Manual de Garantía Interno de Calidade), da política e os obxectivos da calidade e 
dos requisitos recollidos nas guías de verificación e certificación correspondentes. 
b. Recibir información do/a decano/a sobre a política e os obxectivos xerais da 
calidade do centro e difundir esta información polo resto do centro. 
c. Recibir e, no seu caso, coordinar a formulación dos obxectivos anuais do centro e 
realizar o seguimento da súa execución. 
d. Realizar o seguimento da eficacia dos procesos a través dos indicadores asociados a 
estes. 
e. Recibir información da dirección sobre os proxectos de modificación do 
organigrama e fixar unha posición ante estes. 
f. Controlar a execución das accións correctivas e/ou preventivas, das actuacións 
derivadas da revisión do sistema, das accións de resposta ás suxestións, queixas e 
reclamacións e, en xeral, de calquera proxecto ou proceso que non teña asignado 
especificamente un responsable para o seu seguimento. 
g. Estudar e, no seu caso, aprobar a implantación das propostas de mellora do SGIC 
suxeridas polos restantes membros do centro. 
h. Decidir a periodicidade e a duración, dentro do seu ámbito de competencia, das 
campañas de recollida de enquisas de medida da satisfacción dos grupos de interese. 
i. Recibir información dos resultados das enquisas de satisfacción e propor criterios 
para a consideración das propostas de mellora que se poidan derivar deses 
resultados. 
j. Todas aquelas outras que estableza a Xunta de Facultade. 
 
 
 
 

Artigo 19. Comisión de Traballos de Fin de Grao 
1. A Xunta de Facultade creará a Comisión de Traballos de Fin de Grao que será o órgano 
competente para xestionar todo o proceso relativo aos TFG e asegurar a aplicación deste 
regulamento. 
2. Formarán parte da Comisión de TFG: 
a. O/a decano/a, ou persoa en quen delegue. 
b. O/a secretario/a da Facultade, que actuará como secretario/a da comisión. 
c. O/a vicedecano/a con competencias en organización académica. 
d. O/a Os/as coordinador/a dos graos da Facultade de Turismo. 
e. O/a coordinador/a do Plan de Acción Titorial da Facultade de Turismo. 
f. O/a administrador/a do centro. 
g. Un representante do estudantado na Xunta de Facultade. 
3. A Comisión de TFG será competente sobre as seguintes materias: 
a. Estimar anualmente o número de propostas de temas de TFG necesarios no seguinte 
ano académico e do reparto entre o profesorado con docencia no título. 
b. Informar ao decanato da oferta de directores/as e temas de TFG recibida dos 
departamentos. 
c. Velar por que os temas de que for obxecto o TFG, tanto no seu nivel como na súa 
extensión e os seus obxectivos, posibiliten que o/a estudante o realice no número de 
horas equivalentes aos créditos ETCS asignados a este traballo no plan de estudos, e 
coa duración que alí se establece. 
d. Propor unha asignación provisional de TFG e director/a aos alumnos matriculados e 
informar as reclamacións presentadas a esta asignación. 
e. Informar calquera solicitude de modificación de asignación de TFG. 
f. Informar as solicitudes de defensa do TFG na primeira oportunidade de primeiro 
cuadrimestre. 
g. Publicar instrucións relativas á presentación dos TFG e á súa defensa pública. 
h. Propoñer os membros dos tribunais dos TFG e os traballos que terán que avaliar. 
i. Seleccionar os traballos de fin de grao que serán publicados no Repositorio 
Institucional da UDC (RUC). 
j. Propoñer anualmente un calendario cos prazos das diferentes fases da asignación e 
elaboración dos TFG. 
k. Atender calquera incidencia relativa aos TFG. 
l. Todas aquelas outras que estableza a Xunta de Facultade. 
SECCIÓN SEGUNDA. DOS ÓRGANOS UNIPERSOAIS 
Artigo 20. Do/a decano/a da Facultade 
1. O/a decano/a da Facultade exerce a representación do seu centro e mais as funcións de 
dirección e xestión ordinaria deste. 
2. O/a decano/a da Facultade será nomeado/a polo/a reitor/a por un período de seis  anos, tras 
a elección pola Xunta de Facultade, entre o persoal dos corpos docentes universitarios 
funcionarios e profesoras e profesores permanentes laborais adscritos ao centro. 
3. A persoa titular do decanato será elixida en primeira volta se obtiver o voto da maioría 
absoluta dos membros da Xunta de Facultade e, de ser o caso, por maioría simple en segunda 
volta. A súa revogación producirase en virtude de acordo adoptado por maioría absoluta da 
devandita Xunta, por petición dun terzo dos seus membros, e con proposta de candidato /a 
alternativo/a. En caso de que non prosperase a moción, os membros asinantes desta non 
poderán tomar novamente a iniciativa de revogar o/a decano/a durante o mesmo mandato. 
Se a moción fose aprobada, comunicaráselle ao Consello de Goberno nun prazo non superior 
a quince días desde a data en que realizou a Xunta en que se votou. 

4. En caso de vacante, ausencia ou enfermidade, o/a decano/a será substituído/a polo/a 
vicedecano/a, expresamente designado por el/a. 
Artigo 21.Funcións do/a decano/a da Facultade 
Corresponde ao/á decano/a: 
a. Representar o centro. 
b. Presidir as reunións da Xunta de Facultade e de calquera outro órgano colexiado dela e 
mais executar os seus acordos. 
c. Velar polo cumprimento da legalidade en todas as actuacións do centro, polo bo 
funcionamento dos servizos e polo mantemento da disciplina académica. 
d. Dirixir e supervisar as actividades do centro, especialmente a organización das 
actividades docentes. 
e. Proporlle ao/á reitor/a o nomeamento e cesamento do/a (dos/das) vicedecano/a 
(os/as) e secretario/a do centro. 
f. Controlar o cumprimento das funcións do persoal de administración e servizos adscritos 
ao centro. 
g. Presidir a Comisión de Selección do Persoal Docente e Investigador Contratado. 
h. Organizar e xestionar os espazos do centro, consonte ós criterios establecidos pola 
Comisión Permanente. 
i. Exercer as restantes funcións derivadas do seu cargo, así como aquelas que lle atribúan 
as disposicións legais vixentes. 
Artigo 22. Vicedecano/a da Facultade 
1. Para o mellor desenvolvemento das súas funcións, o/a decano/a contará co auxilio 
dun(s)/dunha(s) vicedecano/a (os/as), nas áreas de actividade a que responda a súa 
denominación, que actuará baixo a súa dirección e dependencia, e serán nomeados/as polo/a 
reitor/a por proposta do/a decano/a, de entre os membros da comunidade universitaria do 
centro. 
2. Cesará por decisión do/a reitor/a por proposta do/a decano/a, por petición propia e, en todo 
caso, cando conclúa o mandato do/a decano/a. Nos dous últimos suposto s, continuará en 
funcións ata a toma de posesión do/da /seu/súa sucesor/a. 
3. Corresponderalle dirixir e coordinar, baixo a autoridade do/a decano/a, a área de 
competencia que este/a lles asigne. No caso de existiren varios/as, o/a decano/a designará 
quen o/a deberá substituír en situación de ausencia ou enfermidade. 
Artigo 23. Secretario/a da Facultade 
1. O/a secretario/a do centro é a persoa que dá fe dos actos e acordos dos órganos de goberno 
e administración do centro. Será nomeado polo/a reitor/a por proposta do/a decano/a. 
Cesará por decisión do/a reitor/a por proposta do/a decano/a, por petición propia e, en todo 
caso, cando conclúa o mandato do/a decano/a. Nos dous últimos supostos, continuará en 
funcións ata a toma de posesión do/a seu/súa sucesor/a. 
2. En caso de vacante, ausencia ou enfermidade, o/a secretario/a será substituído/a polo/a 
vicedecano/a que determine o/a decano/a. 
3. Serán funcións do/a secretario/a, ademais das legalmente establecidas, as seguintes: 
a. A formación e custodia dos libros de actas dos órganos colexiados do centro. 
b. A recepción e custodia das actas de cualificación de exames. 
c. A expedición de certificacións dos acordos e de todos os actos ou feitos que  
consten nos documentos oficiais do centro. 
d. A custodia do selo do centro e do rexistro deste. 

e. A publicidade dos acordos dos órganos colexiados do centro. 
f. Calquera outra función que lle delegue o/a decano/a ou que lle encomenden as 
disposicións legais vixentes. 
TÍTULO III. DA ACTIVIDADE DOCENTE 
Artigo 24. Da calidade docente 
A Xunta de Facultade arbitrará as medidas e os medios necesarios para coñecer e fomentar a 
calidade da docencia impartida no centro. Establecerá os mecanismos de seguimento e 
avaliación para a súa adaptación aos estándares de calidade establecidos polas or ganismos 
competentes. 
 
Artigo 25. Da guía da Facultade 
Ao comezo de cada curso académico o decanato elaborará unha guía docente que debe conter 
toda a información relevante que o centro desexe transmitir á comunidade universitaria e ao 
resto da sociedade. 
Os membros da Facultade deberán transmitir en tempo e forma adecuados a información que 
se lles requira con tal fin. 
 
Artigo 26. Da avaliación da aprendizaxe 
A Xunta de Facultade regulará o procedemento da avaliación da aprendizaxe, sen prexuízo das 
competencias correspondentes aos departamentos. 
 
TÍTULO IV. DO RÉXIME ECONÓMICO 
Artigo 27. Recursos económicos 
1. Para a realización da organización do ensino e dos procesos académicos, administrativos e de 
xestión a Facultade dispón de: 
a. Os bens, equipos e instalacións que, previamente inventariados, a Universidade da 
Coruña lle destine. 
b. Os recursos que nos orzamentos da Universidade da Coruña se lle asignen. 
c. Calquera outro recurso que puidese serlle atribuído. 
2. Corresponde aos órganos de goberno da Facultade velar polo mantemento e renovación dos 
recursos asignados a ela. Da súa conservación directa son responsable s todos os membros 
adscritos á Facultade, e esta será supervisada polo/a decano/a. 
 
TÍTULO V. DA REFORMA DO REGULAMENTO 
Artigo 28. Iniciativa de reforma do regulamento 
Poderán propor a reforma do presente regulamento o/a decano/a ou un vinte e cinco por cento 
dos membros da Xunta de Facultade. A proposta de modificación presentarase mediante escrito 
motivado dirixido ao/á secretario/a. 
Artigo 29. Tramitación de reforma do regulamento 
O texto da proposta de reforma será enviado polo/a decano/a aos membros da Xunta de 
Facultade, que disporán de quince días para presentar emendas. 
Transcorrido este prazo, convocarase unha sesión ordinaria da Xunta de Facultade para aprobar 

ou rexeitar a reforma proposta. Á convocatoria xuntaranse as emendas presentadas, que serán 
sometidas a debate e a votación. 
Artigo 30. Aprobación da proposta de modificación do regulamento 
Para a modificación deste regulamento requi rirase a súa aprobación por maioría absoluta do 
total dos membros da Xunta e a súa posterior aprobación polo Consello de Goberno da 
Universidade. 
 
DISPOSICIÓNS TRANSITORIAS 
ÚNICA. Período de adaptación da Comisión Permanente e das comisións de traballo 
A Comisión Permanente, así como o resto de comisións existentes na Facultade, cando entre en 
vigor o presente regulamento, extinguiranse no prazo máximo de tres  meses, e na primeira 
Xunta de Facultade ordinaria realizada neste prazo conformarase a nova comisión permanente 
e demais comisións de conformidade co disposto neste regulamento nese prazo. 
 
DISPOSICIÓNS FINAIS 
ÚNICA. Entrada en vigor 
O presente regulamento entrará en vigor ao día seguinte da súa publicación no Taboleiro da 
Sede Electrónica da Universidade da Coruña 