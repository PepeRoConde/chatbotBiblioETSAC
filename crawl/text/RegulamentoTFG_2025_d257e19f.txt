  
 
ESCOLA UNIVERSITARIA DE ENFERMARÍA A CORUÑA 
 
 
 
 
 
 
 
GRADUADA/O EN ENFERMARÍA 
 
 
 
REGULAMENTO DO TRABALLO 
FIN DE GRAO 
 
 
 
 
 
 
 
 

  
 
ESCOLA UNIVERSITARIA DE ENFERMARÍA A CORUÑA 
 
 
INDICE 
 
 Páxina 
EXPOSICIÓN DE MOTIVOS  3 
OBXECTIVOS E ÁMBITO DE APLICACIÓN     3 
NATUREZA E CARACTERÍSTICAS DO TFG      4 
DIRECCIÓN ACADÉMICA DO TFG      4 
OFERTA DE TEMAS E TIPOS DE TRABALLO     4 
TRIBUNAIS DE AVALIACIÓN    6 
CONVOCATORIAS E OPORTUNIDADES    6 
PRESENTACIÓN E DEFENSA DOS TFG      6 
AVALIACIÓN E CUALIFICACIÓNS      8 
MATRÍCULA , CALENDARIO ACADÉMICO E ACTAS       9 
CONSULTA E PUBLICACIÓN DOS TFG       9 
ANEXOS  
ANEXO I: PORTADA DO TRABALLO DE FIN DE GRAO 10 
ANEXO II: INSTRUCCIÓNS PARA A ELABORACIÓN DO TFG 12 
 
 
 
 
    
 
  
 
 

  
 
ESCOLA UNIVERSITARIA DE ENFERMARÍA A CORUÑA 
 
 
REGULAMENTO DO TRABALLO DE FIN DE GRAO 
 
EXPOSICIÓN DE MOTIVOS 
O Real decreto 822/2021, do 28 de setembro, polo que se establece a organización das 
ensinanzas universitarias e do procedemento de aseguramento da súa calidade establece no 
artigo 14.6 de “Directrices generales para el diseño de los planes de estudios de las enseñanzas 
de grado ” que “O traballo de fin de grao, de carácter obrigatorio e cuxa superación é 
imprescindible para a obtención do título oficial, ten como obxectivo esencial a demostración, 
por parte do ou da estudante, do dominio e aplicación dos coñecementos, competencias e 
habilidades definitorios do título universitario oficial de Grao. Este traballo de fin de Grao 
dispoñerá de un m ínimo de 6 créditos para todos os títulos, e un máximo de 24 créditos para 
los títulos de 240 créditos ,”, e que o dito traballo “Deberá desenvolverse na fase final do plan 
de estudos, seguindo os criterios que cada universidade ou  centro estableza. Así  mesmo, os 
traballos de fin de Grao deberán ser defendidos nun acto público, seguindo a normativa que, 
para tal efecto, estableza o centro ou, se for o caso, a universidade”.  
 
1. OBXECTO E ÁMBITO DE APLICACIÓN 
1.1. Este regulamento contén as directrices relativas á definición, realización, defensa, 
cualificación e tramitación administrativa dos TFG marcados no plan de estudos de 
Graduado/a en Enfermaría que se imparten neste centro, de acordo coa Normativa reguladora 
da matrícula e defensa do traballo fin de Grao (TFG) e do traballo fin de Máster Universitario 
(TFM), aprobadas polo Consello de Goberno de 19 de decembro de 2024.  
1.2. O contido deste regulamento complétase co resto de normativas, regulamentacións e 
procedementos da UDC que se atoparen en vigor e que se referiren,  entre outros aspectos,  a 
matrícula, defensa, ao sistema de avaliación, ao recoñecemento e á transferencia de créditos, 
así como á mobilidade de estudantes. 
1.3. A Comisión de Garantía de Calidade  (CGC) será o órgano encargado de xestionar todo o 
proceso relativo aos TFG e asegurar a aplicación deste regulamento segundo o acordado na 
Xunta de Escola. 
1.4. O TFG consta de 6 créditos que se realizarán no segundo cuadrimestre do cuarto curso. Os  
estudos concluirán coa elaboración e defensa do Traballo de Fin de Grao que estará orientado 
á avaliación das competencias asociadas  ao título, tal como prevé a ORDEN CIN/2134/2008 
polo que se establecen os requisitos para a verificación dos títulos universitarios oficiais que 
habilitan para o exercicio da  profesión de enfermeira/o. 
 
3 

  
 
ESCOLA UNIVERSITARIA DE ENFERMARÍA A CORUÑA 
 
2. NATUREZA E CARACTERÍSTICAS DO TFG. 
2.1. O Traballo de Fin de Grao consiste na realización dun traballo individual dirixido, orientado 
a que a/o alumna/o demostre:  
- Capacidade para integrar os coñecementos, habilidades e actitudes adquiridas. 
- Capacidade para utilizar as mellores evidencias científicas. 
- Capacidade para contribuír á investigación nos Coidados Enfermeiros. 
- Capacidade para profundar nas temáticas de interese. 
- Capacidade para formular, deseñar e xestionar proxectos. 
 
2.2. O nivel de complexidade do TFG deberá posibilitar que a/o estudante o realice no número 
de horas equivalentes aos 6 créditos ETCS asignados no plan de estudos. 
2.3. Para a defensa e avaliación d o TFG a/o alumna/o debe ter superado o resto dos créditos 
do título. 
2.4. O TFG non ten a natureza dun traballo investigador. Con todo, a titularidade dos dereitos  
de propiedade intelectual, se for o caso, corresponderá a quen realizar o TFG sen prexuízo de 
que se poidan compartir eses dereitos se así o acordasen  o/a autor/a e as persoas implicadas  
na elaboración do TFG. 
 
3. DIRECCIÓN ACADÉMICA DO TFG 
3.1. O TFG será dirixido por un membro do profesorado da Escola con docencia no plan  de 
estudos do título de Grao. 
O/a profesor/a será responsable de: 
- Orientar no desenvolvemento do TFG. 
- Realizar o seguimento da elaboración do TFG e velar polo cumprimento dos obxectivos 
fixados. 
 
3.2. O TFG poderá ser dirixido por un máximo de dúas persoas , director/a e codirector/a . A 
función do/a codirector/a é dar apoio e orientación en temas e/ou ámbitos específicos nos se 
que desenvolva o TFG 
De ser o caso, a/o estudante deberá presentar unha solicitude motivada para a súa aprobación 
pola CGC. Nesta solicitude deberá constar a conformidade do/a director/a. 
 
4. OFERTA DE TEMAS DOS TFG E TIPOS DE TRABALLOS 
4.1. Os temas ou as liñas dos TFG, deberán  adscribirse aos seguintes campos temáticos: 
4 

  
 
ESCOLA UNIVERSITARIA DE ENFERMARÍA A CORUÑA 
 
- Bloque I.-    Práctica profesional, ética e legal. 
- Bloque II.-  Educación e bases teóricas e metodolóxicas da Enfermaría. 
- Bloque III.- Prestación e xestión de coidados enfermeiros.  
- Bloque IV.- Comunicación terapéutica e relacións interpersoais  
 
 4.2. A C GC aprobará e publicará un documento cos temas e número máximo de estudantes 
que pode dirixir cada profesor/a. 
4.3. A elección de director/a polo alumnado realizarase de xeito presencial na data que o 
centro establecer. O expediente académico utilizarase como criterio para establecer a  orde de 
prioridade na elección. 
4.4. A C GC aprobará unha proposta de asignación provisional e coa publicación da proposta 
provisional establecerase un período de reclamación. 
4.5. A C GC publicará a listaxe definitiva unha vez resoltas as reclamacións. Calquera 
modificación posterior terá que efect uarse de común acordo entre o alumnado e o 
profesorado afectado. En calquera caso, sempre que a CGC o autorizar. 
4.6. Se o alumnado realizase a matrícula no período ordinario, os procedementos establecidos 
nas epígrafes 4.2, 4.3 e 4.4 deberán estar finalizados antes do 30 de novembro. 
Se o alumnado se matricula no período de ampliación da matrícula, no mes de febreiro, os 
procedementos establecidos nas epígrafes 4.2, 4.3 e 4.4 deberán estar finalizados antes do 30 
de marzo. 
4.7. Os estudantes poderán elixir entre os seguintes tipos de traballos: 
• Traballo de revisión  bibliográfica. 
Permite aos estudantes identificar, analizar e resumir a literatura existente para 
determinar o coñecemento actual sobre un tema, área ou problema. 
• Deseño proxecto de investigación. 
Permite aos estudantes realizar o deseño dun estudo co obxectivo de definir 
coidadosamente cada unha das partes que debe conter un traballo científico. 
• Traballos de investigación. 
Permite aos estudantes explorar, describir e analizar fenómenos relacionados coa 
actividade profesional. 
• Estudo de caso. 
Permite aos estudantes realizar a análise minuciosa dun caso para comprender en 
profundidade o problema de estudo.  
 
 
5 

  
 
ESCOLA UNIVERSITARIA DE ENFERMARÍA A CORUÑA 
 
 
5. TRIBUNAIS DE AVALIACIÓN 
5.1. A CGC seleccionará de entre todos os docentes , os membros de cada tribunal avaliador e 
os estudantes asignados a  cada un dos tribunais.  
5.2. Cada tribunal e stará formado por tres profesoras/es que exercerán como president a/e, 
secretaria/o e vogal. O/a director/a do TFG non poderá formar parte do tribunal. 
5.3. A CGC  establecerá as datas para a defensa dos TFG, segundo períodos do calendario 
académico da UDC. 
5.4. A Secretaria Académica será a encargada de publicar lugar, data e horario da defensa dos 
TFG, segundo o acordado pola CGC. Esta publicación farase cunha antelación mínima de 5 días 
naturais á defensa. 
 
6. CONVOCATORIAS E OPORTUNIDADES. 
6.1. Para a súa defensa e avaliación, o estudante disporá dunha convocatoria con dúas 
oportunidades en cada curso académico, tendo en conta que a consideración de “Non 
Presentado” (NP) non esgota oportunidades, agás no caso de adianto de oportunidade 
(previsto no apartado 5 do artigo 19.º das Normas de avaliación, revisión e reclamacións das 
cualificacións dos estudos de Grao e Mestrado Universitario).  
6.2. De form a excepcional e sempre que o estudante non teña pendente máis que a 
superación do TFG para rematar os seus estudos, poderá defendelo no período establecido 
para a primeira edición.  Aquel/a estudante que non supere a defensa do TFG na referida 
oportunidade, poderá utilizar como segunda oportunidade, ao seu criterio,  tan só unha das 
edicións establecidas nese mesmo curso académico. 
6.3. A segunda edición de defensa e avaliación dos TFG realizarase no  mes de xuño, nas datas 
que o Centro establecer, de acordo ao período establecido no calendario académico da UDC. 
6.4. A terceira edición de defensa e avaliación realizarase no mes de setembro, nas datas que 
o Centro establecer, de acordo ó período establecido no calendario académico da UDC. 
 
7. PRESENTACIÓN E DEFENSA DOS TFG 
7.1. Para optar a defensa e avaliación de TFG a/ o estudante deberá depositar na Secretaría 
Virtual un exemplar do traballo finalizado en versión pdf antes de finalizar o prazo 
establecido. 
6 

  
 
ESCOLA UNIVERSITARIA DE ENFERMARÍA A CORUÑA 
 
Instrucións relativas á presentación dos TFG. 
• O traballo deberá estar redactado en galego ou en castelán. 
• Os traballos contarán cunha extensión mínima de 15 páxinas e un máximo de 50 
páxinas, (incluídos ANEXOS) en formato A -4. O tipo e tamaño da letra en todo o texto 
será Arial 12 puntos e o en treliñado utilizado será de 1,5. Nas figuras e táboas será 
Arial 10 puntos e o entreliñado de 1,0. 
• As marxes axustaranse ás seguintes dimensión s: superiores e inferiores de 3 cm., 
lateral esquerdo de 4 cm. e lateral dereito de 3 cm. 
• O texto debe estar paxinado na marxe inferior. 
• No pé de paxina debe incluírse o título do traballo, que non ocupará mais dunha liña. 
No caso de títulos longos incluirase un título abreviado.  
• O documento do Traballo de Fin de Grao incluirá obrigatoriamente: 
Portada do Traballo de Fin de Gra o. Realizarase cumprimentando o Anexo I (portada 
do Traballo de Fin de Grao) 
Índice. En folla aparte especificarase os títulos e subtítulos que iran numerados na 
marxe esquerda, e paxinados na dereita. 
Resumo: Estará redactado en galego, castelán e inglés. 
 
O documento tamén poderá incluír: 
Figuras. Serán citadas no texto e a súa inclusión debe estar plenamente xustificada. 
Cada figura irá numerada na orde de citación no texto e acompañada dun pé de figura 
no que se explique brevemente o que se pretende ilustrar.  
Táboas. Ó igual que as figuras , citaranse no texto e a súa inclusión  debe estar 
plenamente xustificada. Cada táboa irá numerada, independentemente das figuras, na 
orde de citación no texto e  acompañarase dun breve título ilustrativo. 
Abreviaturas. Deben especificarse só a primeira vez que se utilizan no texto. 
7.2. As datas de entrega serán: 
Primeira edición. P ara os estudantes que só teñan pendentes o TFG, a data límite de entrega 
será o día de remate do período de avaliación d a primeira oportunidade (xaneiro/febreiro), 
segundo o establecido no calendario académico da UDC. 
Segunda edición. A data límite de entrega será o día de remate do período de avaliación para a 
primeira oportunidade  (xuño), segundo o establecido no calendario académico da UDC .  
Terceira edición. A data límite de entrega será o día 30 de xullo. 
7 

  
 
ESCOLA UNIVERSITARIA DE ENFERMARÍA A CORUÑA 
 
7.3.  Para realizar a defensa a/ o estudante deberá facer a solicitude a través da Secretaría 
Virtual, na que indicará o momento de defensa elixido.  
7.4. A/o estudante defenderá o seu TFG de xeito público e presencial. Excepcionalmente e por 
causa debidamente xustificada, a/o estudante poderá solicitar a defensa do seu TFG en 
modalidade virtual, para o que presentará unha solicitude motivada e debidamente acreditada 
ante a directora/r centro, quen a resolverá unha vez comprobado que se dan as condicións 
legais, administrativas, técnicas, económicas ou doutra índole que xustifiquen esta modalidade 
de defensa. 
7.5. A presentación e defensa dos TFG poderán efectuarse en c alquera dos idiomas 
empregados no proceso formativo, de acordo co disposto na memoria de verificación do 
título. 
7.6. Cada estudante disporá dun tempo mínimo de 5 minutos e un máximo de 10 minutos de 
exposición, poderá axudarse de medios informáticos e audiovisuais. Con posterioridade, terá 
que responder aos requirimentos que puideren formularlle os membros do tribunal. 
7.7. O plaxio total ou parcial do traballo considerarase unha falta grave.  
 
8. AVALIACIÓN E CUALIFICACIÓN 
8.1. O tribunal establecerá a cualificación aplicando os criterios de avaliación descritos da guía 
docente. A/O Secretaria/o do Tribunal cumprimentará e asinará a correspondente Acta de 
Cualificación, que se fará pública antes de que transcorran 72 horas dende a defensa do 
traballo. 
8.2. A cualificación outorgarase en función da seguinte escala numérica establecida no Real 
Decreto 1125/2003, de 0 a 10, con expresión dun decimal, terá que engadírselle a 
correspondente cualificación cualitativa: 
a) 0-4,9 suspenso 
b) 5,0-6,9 aprobado 
c) 7,0-8,9 notable 
d) 9,0-10 sobresaínte 
8.3. Poderá acceder á mención de matrícula de honra a/o alumna/o  que obtiver unha 
cualificación igual ou superior a 9,0 puntos, segundo o criterio do tribunal avaliador. 
8.4. A revisión e/ou reclamación das cualificació ns finais dos TFG, levaranse a cabo de 
conformidade co previsto na normativa da UDC. 
8 

  
 
ESCOLA UNIVERSITARIA DE ENFERMARÍA A CORUÑA 
 
9. MATRÍCULA, CALENDARIO ACADÉMICO E ACTAS 
9.1. A matrícula dos TFG realizarase dentro do prazo xeral de matrícula establecido pola UDC, 
ou no período de ampliación  da matrícula se a/o alumna/o  reúne os requisitos para poder 
realizar esta modalidade de matrícula, mediante o aboamento dos prezos públicos que 
corresponderen aos 6 créditos asignados ao TFG. 
9.2 Para formalizar a matrícula do TFG, as/os estudantes deberá n reunir os requisitos 
establecidos na normativa da UDC. 
9.3. O Centro, atendendo a criterios de programación docente, establecerá a realización das 
defensas dos TFG dentro dos prazos marcados no calendario académico que aprobar o 
Consello de Goberno. 
9.4. O peche e entrega das actas de avaliación dos TFG aterase ao previsto no calendario 
académico aprobado polo Consello de Goberno da UDC. 
 
10. CONSULTA E PUBLICACIÓN DOS TFG 
10.1. A C GC  seleccionará os traballos que serán publicados no Repositorio Instituc ional da 
UDC (RUC).  
10.2. A/o estudante deberá autorizar o depósito e a publicación do seu TFG no RUC, a través 
da Secretaría Virtual. De non ser rexistrado este permiso, entenderase que non autoriza a súa 
publicación no RUC da UDC. 
 
  
 
 
 
 
 
 
 
 
 
9 

  
 
ESCOLA UNIVERSITARIA DE ENFERMARÍA A CORUÑA 
 
 
 
 
 
 
 
 
ANEXO I: 
 
 
 
 
PORTADA DO TRABALLO FIN DE GRAO 
 
 
 
 
 
 
 
 
 
 
 
 
 
10 

  
 
ESCOLA UNIVERSITARIA DE ENFERMARÍA A CORUÑA 
 
 
 
 
 
 
GRAO EN ENFERMARÍA 
Curso académico 20__-__ 
 
TRABALLO FIN DE GRAO 
 
 
Título  (Arial 18, negriña, minúsculas, interliñado 1,5) 
Nome e apelidos (Arial 14, negriña, minúsculas)  
Director/a: 
 
Presentación do traballo (mes/ano)  (Arial 12, negriña, minúsculas) 
 
 
 
ESCOLA UNIVERSITARIA DE ENFERMARÍA A CORUÑA 
 
UNIVERSIDADE DA CORUÑA 
 
 

  
 
ESCOLA UNIVERSITARIA DE ENFERMARÍA A CORUÑA 
 
 
 
 
 
 
 
 
 
ANEXO II: 
 
 
 
INSTRUCIÓNS PARA A ELABORACIÓN DO TRABALLO FIN DE GRAO 
 
 
 
 
 
 
 
 
 
 
 
 
 
12 

  
 
ESCOLA UNIVERSITARIA DE ENFERMARÍA A CORUÑA 
 
 
INSTRUCIÓNS PARA A ELABORACIÓN DO TRABALLO FIN DE GRAO. 
TRABALLO DE REVISIÓN BIBLIOGRÁFICA. APARTADOS: 
1. RESUMO. O resumo conterá as ideas principais da revisión e estará estruturado nos 
seguintes apartados: introdución e obxectivo/s, metodoloxía, resultados, conclusións e 
palabras clave. Estará escrito en galego, castelán e inglés. 
2. INTRODUCIÓN E OBXECTIVOS . Presentará o tema de estudo, incluíndo definicións 
clave, antecedentes relevantes, datos epidemiolóxicos e o estado actual. Xustificarase 
a importancia da revisión, destacando o seu impacto  e a pertinencia da súa execución 
para contribuír ao avance ou comprensión do tema abordado. O/s obxectivo/s serán 
claros e concisos, e estarán correctamente formulados. 
3. MATERIAL E MÉTODOS . Describirá o deseño do estudo e, se procede, a gu ía de 
verificación empregada. Especificará as fontes de información utilizadas, o período 
temporal da busca, e os operadores booleanos e filtros empregados para limitar os 
resultados. Explicitará os criterios de inclusión e exclusión, xustificando as decis ións 
tomadas para a selección ou exclusión dos estudos. Realizará unha avaliación inicial de 
títulos e resumos, eliminará artigos duplicados e comprobará os criterios mediante a 
lectura completa dos textos. Establecerase un procedemento para resolver 
discrepancias por consenso entre as partes implicadas. Extraerá a información 
relevante dos estudos incluídos. Indicará, se procede, os métodos e criterios 
empregados para avaliar a calidade metodolóxica dos estudos incluídos. 
4. RESULTADOS. Recollerá o diagrama d e fluxo dos artigos seleccionados, indicando os 
motivos de exclusión. Conterá unha táboa con tódolos artigos incluídos, detallando as 
características do estudo, da mostra e outros datos relevantes, xunto co número de 
referencia bibliográfica. Os resultados  responderán aos obxectivos establecidos, 
presentándose de forma clara e concisa. A avaliación da calidade metodolóxica será 
presentadas de maneira xustificada, conforme ao tipo de revisión realizada. 
5. DISCUSIÓN. Presentará o resumo dos resultados principais no primeiro parágrafo. 
Realizarase una interpretación global fundamentada, incluíndo comparacións entre os 
estudos da revisión e engadindo reflexións relevantes sobre outros estudos similares. 
Analizaranse posibles contradicións nos datos,  identificaran se as posibles deficiencias 
no coñecemento científico, e discutiránse as posibles limitacións e fortalezas do 
estudo. 
6. CONCLUSIÓNS. Sintetizarán as achegas clave da revisión, aliñándose cos obxectivos 
establecidos. Proporanse medidas de mellora, como invest igacións futuras e 
programas de sensibilización, destacando as implicacións clínicas para a saúde e 
prevención de enfermidades. 
7. BIBLIOGRAFÍA. As referencias empregadas serán recentes, pertinentes e relevantes 
para a revisión, así como para a bibliografía d e referencia na área de estudo. Citaranse 
segundo as indicacións da normativa Vancouver. 
 

  
 
ESCOLA UNIVERSITARIA DE ENFERMARÍA A CORUÑA 
 
 
DESEÑO DE PROXECTOS DE INVESTIGACIÓN CUANTITATIVA. APARTADOS: 
1. RESUMO. O resumo será informativo e estará estruturado segundo os seguintes 
apartados: Introdución, obxectivos, metodoloxía, dificultades e limitacións do estudo, 
beneficios ou apartacións e palabras clave. 
2. INTRODUCIÓN E XUSTIFICACIÓN . Presentará a problemática do tema de estudo, os 
antecedentes o estado actual do tema e a xustificación da realización do estudo. 
3. DEFINICIÓN DE HIPÓTESE E OBXECTIVOS. Presentará de xeito claro e conciso a 
hipótese e os obxectivos de investigación, tendo en conta a relevancia para a 
enfermaría e a súa factibilidade. 
4. METODOLOXÍA. Describirá o tipo de deseño, ámbito do estudo,  poboación /mostra  
do estudo (criterios de inclusión , criterios de exclusión),  captación, recrutamento e 
proceso de asignación se procede, v ariables, ferramentas ou técnicas de recollida de 
datos, e as probas, procesos ou métodos de análise dos datos. 
5. CONSIDERACIONES ÉTICAS.  Incluirá os códigos éticos, legais e/ou deontolóxicos 
aplicables. Presentará os formularios que se requiran para levar a cabo o estudo nos 
que se incluirá a información esencial. 
6. LIMITACIÓNS E BENEFICIOS.  Describirá as posibles limitacións e beneficios que 
aportará o estudo. 
7. CRONOGRAMA. Describirá de forma xeral o plan de traballo previsto para a realización 
do estudo. 
8. DIFUSIÓN DOS RESULTADOS. Indicará as revistas e reunións científicas da temática do 
estudo onde difundir os resultados. 
9. MEMORIA ECONÓMICA E FONTES DE FINANCIAMENTO.  Describirá de forma xeral o 
presuposto necesario para a realización do proxecto. Describirá as fontes de 
financiamento no ámbito da enfermaría.  
10. BIBLIOGRAFÍA. Presentará as referencias bibliografías dos document os utilizados 
segundo as indicacións da normativa Vancouver. 
 
ESTUDO OU TRABALLO DE INVESTIGACIÓN CUANTITATIVA. APARTADOS: 
1. RESUMO. O título indicará o tema e suxeitos a estudo. O resumo Será informativo e 
estará estruturado segundo os seguintes apartados: Introdución, obxectivos, 
metodoloxía, dificultades e limitacións do estudo, beneficios ou apartacións e palabras 
clave. 
2. INTRODUCIÓN E XUSTIFICACIÓN . Presentará a problemática do tema de estudo, os 
antecedentes o estado actual do tema e a xustificación da realización do estudo. 
3. DEFINICIÓN DE HIPÓTESE E OBXECTIVOS. Presentará de xeito claro e conciso a 
hipótese e os obxectivos de investigación, tendo en conta a relevancia para a 
enfermaría e a súa factibilidade. 
4. METODOLOXÍA E CONSIDERACIÓNS ÉTICAS.  Describirá o tipo de deseño, ámbito do 
estudo, poboación /mostra  do estudo (criterios de inclusión , criterios de exclusión),  

  
 
ESCOLA UNIVERSITARIA DE ENFERMARÍA A CORUÑA 
 
captación, recrutamento e proceso de asignación se procede, v ariables, ferramentas 
ou técnicas de recollida de datos,  e as probas, procesos ou métodos de análise  dos 
datos. 
Detallará as consideracións éticas e legais que correspondan. Aportará o 
consentimento informado e a folla de información á/ao participante, de ser o caso. 
Presentará a aprobación do Comité de Ética da Investigación para a realización do 
estudo ou xustificará a súa ausencia. 
5. RESULTADOS. Presentará, de xeito claro, os resultados relativos ó problema de 
investigación. Poderá incluír táboas ou figuras para reproducir os resultados. 
6. DISCUSIÓN. Presentará a interpretación dos res ultados e os comparará coa evidencia 
dispoñible. Indicará as limitacións e erros do estudo.  
7. CONCLUSIÓNS. Presentará as conclusións extraídas da análise dos resultados e os 
futuros traballos ou liñas de investigación a desenvolver. 
8. BIBLIOGRAFÍA. Presentará as referencias bibliografías dos documentos utilizados 
segundo as indicacións da normativa Vancouver. 
 
DESEÑO DE PROXECTOS DE INVESTIGACIÓN CUALITATIVA. APARTADOS. 
1. RESUMO. O resumo será informativo e estará estruturado segundo os seguintes 
apartados: Introdución, obxectivos, metodoloxía, resultados, discusión e conclusións e 
palabras clave. 
2. INTRODUCIÓN E XUSTIFICACIÓN. Presentará a importancia do problema ou fenómeno 
obxecto de estudo utilizando a evidencia científica dispoñible. Xustificará a necesidade 
e transcendencia da realización do estudo, respondendo aos interrogantes 
fundamentais que atravesan o proceso de investigación (que? por que? como? debo? 
podo/quero?)   
3. PREGUNTA DE INVESTIGACIÓN E OBXECTIVO.  Exporá a finalidade do estudo e/ou 
pregunta de investigación e os obxectivos do estudo, tendo en conta a relevancia para 
a enfermaría e a súa factibilidade. 
4. METODOLOXÍA. Describirá a metodoloxía  e o enfoque metodolóxico.  Aportará 
información sobre o entorno/lugar e factores contextuais, principais criterios da 
selección mostral e xustificación da mesma, método de acceso e captación de 
informantes, o criterio de selección das técnicas e instrumentos de recollida de 
información. Especificará o proceso de análise e interpretación dos datos, os métodos 
que se utilizarán para organizar os mesmos (tipo de codificación, árbore de 
codificación, software estatístico…). 
5. LIMITACIÓNS E BENEFICIOS.  Describirá as posibles limitacións e beneficios que 
aportará o estudo. 
6. CRONOGRAMA. Describirá de forma xeral o plan de traballo previsto para a realización 
do estudo, coas consideracións propias da investigación cualitativa. 
7. DIFUSIÓN DOS RESULTADOS. Indicará as revistas e reunións científicas da temática do 
estudo onde difundir os resultados. 

  
 
ESCOLA UNIVERSITARIA DE ENFERMARÍA A CORUÑA 
 
8. MEMORIA ECONÓMICA.  Describirá de forma xeral o presuposto necesario para a 
realización do proxecto.  Describirá as fontes de financiamento no ámbito da 
enfermaría. 
9. CONSIDERACIÓNS ÉTICAS E LEGAIS.  Incluirá os códigos éticos, legais e/ou 
deontolóxicos aplicables. Presentará os formularios que se requiran para levar a cabo 
o estudo nos que se incluirá a información esencial.  
10. BIBLIOGRAFÍA. Presentará as referencias bibliográficas dos documentos utilizados 
segundo as indicacións da normativa Vancouver. 
 
ESTUDO OU TRABALLO DE INVESTIGACIÓN CUALITATIVA. APARTADOS. 
1. RESUMO. O resumo será informativo e estará estruturado segundo os seguintes 
apartados: Introdución, obxectivos, metodoloxía, resultados, discusión e con clusións e 
palabras clave. 
2. INTRODUCIÓN E XUSTIFICACIÓN. Presentará a importancia do problema ou fenómeno 
obxecto de estudo utilizando a evidencia científica dispoñible. Xustificará a necesidade 
e transcendencia da realización do estudo, respondendo aos int errogantes 
fundamentais que atravesan o proceso de investigación (que? por que? como? debo? 
podo/quero?)   
3. PREGUNTA DE INVESTIGACIÓN E OBXECTIVO.  Exporá a finalidade do estudo e/ou 
pregunta de investigación e os obxectivos do estudo, tendo en conta a relev ancia para 
a enfermaría e a súa factibilidade. 
4. METODOLOXÍA E CONSIDERACIÓNS ÉTICAS . Describirá a metodoloxía  e o enfoque 
metodolóxico. Aportará información sobre o entorno/lugar e factores contextuais, 
principais criterios da selección mostral e xustificación da mesma, método de acceso e 
captación de informantes, o criterio de selección das técnicas e instrumentos de 
recollida de información. Especificará o proceso de análise e interpretación dos datos, 
os métodos que se utilizaron para organizar os mesmos  (tipo de codificación, árbore 
de codificación, software estatístico…). 
Detallará as consideracións éticas e legais que correspondan. Aportará o 
consentimento informado e a folla de información á/ao participante, de ser o caso. 
Presentará a aprobación do C omité de Ética da Investigación para a realización do 
estudo ou xustificará a súa ausencia 
5. RESULTADOS. Presentará, de xeito claro, os resultados e interpretación do problema 
de investigación. Poderá incluír táboas ou figuras para reproducir os resultados. 
6. DISCUSIÓN. Presentará a interpretación dos resultados e os comparará coa evidencia 
dispoñible. Indicará as limitacións e erros do estudo.  
7. CONCLUSIÓNS. Presentará as conclusións extraídas da análise dos resultados e os 
futuros traballos ou liñas de investigación a desenvolver . 
8. BIBLIOGRAFÍA. Presentará as referencias bibliográficas dos documentos utilizados 
segundo as indicacións da normativa Vancouver. 
 

  
 
ESCOLA UNIVERSITARIA DE ENFERMARÍA A CORUÑA 
 
 
ESTUDO DE CASO. APARTADOS: 
1. RESUMO. O resumo estará estruturado segundo os apartados do traballo, permitindo 
interpretar de maneira precisa o alcance do traballo. Recollerá as palabras clave, que 
deberán estar incluídas en Tesauros, cando corresponda. O resumo estará escrito en 
galego, castelán e inglés.  
2. INTRODUCCIÓN, DEFINICIÓN DE OBXECTIVOS.  Presentará a situación clínica e a súa 
contextualización. A xustificación estará argumentada e explicará a relevancia d a 
situación clínica e o seu interese para enfermaría. Os obxectivos estarán relacionados 
coa proposta de estudo, ser concisos e ben formulados. 
3. DESENVOLVEMENTO. A estrutura deste apartado será: Valoración, diagnóstico 
(diagnósticos enfermeiros e complicacións potenciais), planificación e 
avaliación/seguimento. O apartado de planificació n incluirá: priorización de 
problemas, resultados e indicadores, intervencións e actividades. Empregará a 
Taxonomía II de NANDA -I, a Clasificación de Resultados de Enfermaría (NOC) e a 
Clasificación de Intervencións de Enfermaría (NIC). 
4. DISCUSIÓN E CONCLUS IÓNS. Os achados relevantes estarán claramente identificados 
e os resultados estarán descritos e xustificados. Analizará as limitacións e as 
dificultades, se houbese. Incluirá comparación ou relación fundamentada coas fontes 
da literatura científica. Ident ificará as implicacións prácticas e aportará 
recomendacións para a práctica clínica. As conclusións serán fundamentadas e 
reflectiran os obxectivos do estudo da situación clínica. Identificará posibles liñas de 
investigación que acheguen valor ao campo da enfermaría. 
5. CONSIDERACIÓNS ÉTICAS. Recollerá os aspectos éticos e legais seguidos para garantir 
a confidencialidade e o anonimato dos datos e as medidas aplicadas para tal fin.  O 
traballo explicará os principios éticos involucrados na toma de decisións d a situación 
clínica, xustificando as accións tomadas en base a estes principios. 
6. BIBLIOGRAFÍA. As referencias empregadas serán pertinentes, actuais e ou de 
referencia na temática. Citaranse segundo as indicacións da normativa Vancouver. 