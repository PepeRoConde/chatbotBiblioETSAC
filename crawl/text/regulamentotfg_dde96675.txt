 
 
 
Regulamento dos Traballos Fin de Grao do título de Grao en Enxeñaría Informática 
pola UDC, impartido na Facultade de Informática da Coruña (aprobado pola Xunta 
de Centro o 18 de xuño de 2019) 
 
 
Prólogo do regulamento 
 
O Real Decreto 1393/20071 establece no artigo 12.3, situado no capítulo 3, que se dedica ás 
ensinanzas oficiais de grao, que «estas ensinanzas concluirán coa elaboración e defensa dun traballo 
fin de grao». No artigo 12.7 engádese que «o traballo fin de grao terá entre 6 e 30 créditos, 
deberá realizarse na fase final do plan de estudos e estar orientado á avaliación de 
competencias asociadas ao título», sen se recoller ningunha outra disposición sobre o proceso de 
elaboración e avaliación que, en consecuencia e no exercicio da súa autonomía, deberá ser regulado 
por cada universidade. 
Para estes efectos, as Directrices para a elaboración de propostas de títulos de grao na UDC 2 
especifican o seguinte sobre a fase final dos estudos na liña 9 do artigo 3.2, que trata a organización 
das ensinanzas de grao: «Traballo fin de grao: os plans de estudos de grao deberán incluír entre 
6 e 30 créditos destinados a realizar un traballo fin de grao na fase final do plan de estudos, unha 
vez superados, cando menos, un total de 180 créditos, incluídos todos os  da primeira metade. En 
cada plan de estudos, coa supervisión académica do centro correspondente, establecerase a forma 
de realización, a titorización e os procedementos de avaliación do dito traballo, que deberá 
orientarse á avaliación das competencias asociadas ao título.» 
O Estatuto do estudante universitario3  establece no artigo 27: «Os proxectos de fin de carreira, 
traballos de fin de grao e mestrado, así como as teses de doutoramento, rexeranse pola súa 
normativa específica». Así mesmo, nas epígrafes g) e h) do artigo 8 sinálanse os dereitos 
específicos do estudantado de grao en relación co traballo de fin de grao; e no artigo 30 o dereito á 
revisión das cualificacións. 
A títulación de Grado en Enxeñaría Informática pola UDC integra 5 mencións (Enxeñaría do 
Software, Enxeñaría de Computadores, Computación, Sistemas de Información, Tecnoloxías da 
Información)4, ofertando a cobertura completa das competencias que poden adquirirse na 
actualidade no ámbito da Enxeñaría Informática. Cada estudante elixe a súa mención no terceiro 
curso, con flexibilidade para construír un itinerario propio incorporando contidos complementarios 
doutras especialidades. Así mesmo, o plan de estudos desta titulación5 inclúe un Traballo Fin de 
Grao (en diante TFG) como materia obrigatoria do segundo cuadrimestre do cuarto curso, cunha 
carga lectiva de 12 créditos, e indica explicitamente que o TFG debe realizarse no contexto da 
 
1 Real Decreto 1393/2007, de 29 de outubro, polo que se establece a ordenación das ensinanzas universitarias 
oficiais (BOE nº 260, de 30 de outubro de 2007). Modificado polo Real Decreto 861/2010, de 2 de xullo (BOE nº 
161, de 3 de xullo de 2010). 
2 Directrices para a elaboración de títulos de grao na UDC, aprobadas polo Consello de Goberno na súa sesión de 3 
de abril de 2008. 
3 Real Decreto 1791/2010, de 30 de decembro, polo que se aproba o Estatuto do estudante universitario (BOE nº 
318, de 31 de decembro de 2010). 
4 As que corresponden ás Tecnoloxías Específicas da Enxeñaría Informática da Resolución do 8 de xuño de 2009 da 
Secretaría Xeral de Universidades (BOE nº 187, de 4 de agosto de 2009). 
5 Publicado por Resolución da UDC de 5 de outubro de 2011 (BOE nº 278, de 18 de novembro de 2011).

 
 
 
tecnoloxía específica correspondente á mención elixida por cada 
estudante. 
 
Neste contexto, e coa finalidade de unificar os criterios e procedementos para garantir unha 
actuación homoxénea á hora de planificar e avaliar os TFG desta titulación, resulta conveniente 
establecer as seguintes normas de carácter xeral. 
 
 
 
1. Obxecto e ámbito de aplicación 
 
1.1. Este regulamento contén as directrices relativas á definición, realización, defensa, cualificación 
e tramitación administrativa dos TFG do plan de estudos do Grao en Enxeñaría Informática pola 
UDC, de acordo coas Directrices para a elaboración de regulamentos relativos ao traballo de fin de 
grao nos graos da UDC, aprobadas polo Consello de Goberno de 22 de xullo de 2011. Este 
regulamento será publicado na web do centro. 
 
1.2. O contido deste regulamento complétase co resto de regulamentacións e procedementos da 
UDC que se atoparen en vigor e que se refiren, entre outros aspectos, ao sistema de avaliación, ao 
recoñecemento e á transferencia de créditos, así como á mobilidade de estudantes. 
 
1.3. O TFG contará con profesorado encargado da súa docencia, cuxas funcións determínanse na 
sección 3 deste regulamento. Así mesmo, os TFG terán a lo menos cinco tribunais de avaliación, de 
xeito que haxa polo menos un por cada mención do grao, cuxas configuracións e funcións 
determínanse na sección 5 deste regulamento. No contexto do encargo docente que o centro 
realiza anualmente aos departamentos, cada departamento adscrito ao centro, en función das 
súas porcentaxes na docencia das materias obrigatorias de cada unha das mencións e do número 
de estudantes que se matriculen  na materia Traballo Fin de Grao de cada unha das mencións, 
asignará o p rofesorado que permita cubrir as necesidades docentes e avaliadoras 
correspondentes a cada mención. Unha vez comunicado polos departamentos o profesorado 
proposto para estas tarefas, a xunta de centro nomeará unha comisión cuxa función principal 
será a de xestionar todos os p rocesos relativos aos TFG e asegurar a aplicación deste 
regulamento. Esta comisión, en diante Comisión Xestora dos TFG, estará constituída como segue: 
 
– Presidencia: a persoa coordinadora do grao. 
 
– Secretaría: a persoa que exerza a secretaría do centro. 
 
– Vogais: por cada unha das mencións do grao, dous docentes de cada departamento 
que imparta docencia nas materias obrigatorias desa mención (este profesorado vogal 
será- proposto- polos propios departamentos). 
 
A Comisión Xestora dos TFG proporcionará modelos oficiais para todos os aspectos relacionados 
cos TFG. A utilización de ditos modelos oficiais é obrigatoria. 
 
 
2. Natureza e características do TFG 
 
2.1. O TFG é un exercicio orixinal a realizar individualmente e presentar e defender ante un tribunal 
universitario, consistente nun proxecto no ámbito das tecnoloxías específicas da Enxeñaría 

 
 
Informática. Este proxecto realizarase no contexto da mención elixida por cada estudante, de entre 
as cinco ofertadas. 
 
2.2. O TFG deberá estar orientado a se aplicaren as competencias xerais asociadas ao título de 
Grado en Enxeñaría Informática. En concreto, a todo aquilo que fai referencia á análise, ao 
deseño técnico, á construción, á implementación, á avaliación, á administración e ao mantemento 
de sistemas de información para as organizacións, e de sistemas e equipos informáticos e de 
comunicacións en xeral, de xeito que estes satisfagan os requisitos dos usuarios, teñan 
comportamentos fiables e eficientes, e cumpran as normativas de calidade. 
 
2.3. A memoria da titulación do Grao en Enxeñaría Informática pola UDC establece que o TFG 
pode ser defendido e avaliado unha vez que se tiver constancia fidedigna de que a/ o estudante 
superou todos os créditos da titulación excepto os do TFG. A/O alumno só se pode matricular do 
TFG unha vez superados cando menos 180 créditos, incluídos todos os da súa primeira metade, 
tal e como establece o apartado 2.9 no artigo 3.º da Normativa pola que se regulan as 
ensinanzas oficias do Grao e Mestrado Universitario na UDC, aprobada polo Consello de Goberno 
o día 27 de xuño de 2012. 
 
2.4. Poderán ser propostos como TFG proxectos relacionados coas seguintes categorías: 
 
– Proxectos clásicos de enxeñaría: son proxectos relativos á creación de sistemas, dispositivos 
e procesos relacionados co ámbito da enxeñaría informática. 
 
– Proxectos de desenvolvemento en investigación: son proxectos que desenvolven sistemas 
de apoio á investigación dentro do ámbito da enxeñaría informática. 
 
– Proxectos de proba de estándares ou de orde metodolóxica: son proxectos  que desenvolven 
sistemas sobre novos estándares ou metodoloxías aplicables á enxeñaría informática. 
 
 
2.5. TFG, tanto no seu nivel como na súa extensión e os seus obxectivos, deberá posibilitar que o 
estudantado o realice no número de horas equivalentes aos créditos ECTS asignados a este traballo 
no plan de estudos, e coa duración que alí se establece. O centro velará mediante os mecanismos 
de coordinación existentes no grao e mediante a Comisión Xestora dos TFG sinalada no artigo 1.3 
por que isto se cumpra e, en consecuencia, poidan alcanzarse as taxas de eficiencia, éxito e 
graduación ás que fai referencia a memoria do grao. 
 
 
3. Modalidades de TFG e dirección académica 
 
3.1. O TFG contará con profesorado encargado da súa docencia, e poderá pertencer a algunha das 
seguintes clases: 
 
a) Un traballo individual de entre os propostos polo profesorado, que deberá ser realizado 
por un/ha único/a estudante, sen excluír a posibilidade de ser asignado un mesmo TFG a 
máis dun/ha estudante. Será o profesorado que dirixa o TFG quen velará pola súa unicidade. 
b) Un traballo individual dirixido por un/ha docente do centro que se desenvolva fóra do 
ámbito da materia. Esta modalidade esixe a presentación na administración do centro dun 
anteproxecto ligado a unha das cinco mencións, e a súa aprobación por parte da 
Comisión Xestora dos TFG. O anteproxecto constará dun título e dunha breve descrición 
dos obxectivos, da metodoloxía e das ferramentas necesarias. 

 
 
c) Un traballo individual de entre os propostos polas entidades externas que colaboran co a 
Facultade, e aprobado pola Comisión Xestora de TFG.  Deberá ser realizado por un/ha 
único/a estudante. A dirección do TFG será levada a cabo por un/ha representante da 
entidade externa  que propón o TFG e por un profesor/a do centro que realizará unha 
titorización do TFG desde o punto de vista académico. Estes TFG desenvolveranse no marco 
da realización dunhas prácticas extra -curriculares, e deben ser completados no marco 
temporal de ditas prácticas. 
 
 
d) Un traballo individual que se desenvolva fóra do ámbito do centro, en colaboración cunha 
entidade externa, e dirixido por unha persoa pertencente  a esa entidade e por un/ha 
profesor/a do centro. Esta modalidade esixe a presentación na administración do centro 
dun anteproxecto ligado a unha das cinco mencións, e a súa aprobación por parte da 
Comisión Xestora dos TFG. 
 
3.2. O TFG será dirixido por profesorado dos departamentos con docencia no plan de estudos do 
grao (excepto no caso das persoas directoras externas dos TFG citados no apartado 3.1.c). Quen 
exerza a dirección será responsable- de: 
 
– Expoñerlle ao estudantado que dirixe - e titoriza - as características do traballo, e orientalo 
no seu desenvolvemento. 
 
– Realizar un seguimento da elaboración do TFG e velar polo cumprimento dos obxectivos 
fixados. 
 
– Autorizar a presentación e defensa do TFG. 
 
3.3. O TFG poderá ser dirixido por máis dunha persoa. Nese caso, cando menos unha delas deberá 
ser membro do profesorado pertencente aos departamentos que imparten docencia no grao 
(excepto no caso das persoas directoras externas dos TFG citados no apartado 3.1.c). 
 
4. Propiedade intelectual dos traballos 
4.1. No caso dos traballos desenvolvidos en colaboración cunha entidade externa, a titularidade 
dos dereitos de propiedade intelectual, se for o caso, rexerase polo establecido na relación 
contractual entre a/o estudante e a entidade externa. Neste caso, quen exerza a dirección 
académica non será titular dos dereitos de propiedade intelectual, salvo que se establecer doutra 
maneira nun documento asinado pola/o estudante, o profesorado encargado da dirección e un/ha 
representante da entidade externa. 
4.2. No caso dos traballos desenvolvidos no ámbito do centro, a titularidade dos dereitos de 
propiedade intelectual, se for o caso, corresponderá á/ao estudante segundo queda recollido no 
apartado h) do artigo 8 do Real Decreto 1791/2010 do 30 de  decembro, salvo que se establecer 
doutra maneira no anteproxecto asinado pola/o estudante e o profesorado encargado da dirección 
do TFG. 
 
O traballo e os sistemas desenvolvidos no TFG poderán ser utilizados para a docencia na UDC, 
sempre con autorización e mención explícita de quen ostente a súa autoría. 
 
 
5. Oferta de temas dos TFGs e asignación de direccións 
 

 
 
5.1. A oferta de TFG da materia comprenderá TFG ofertados tanto por profesorado do centro como 
por parte de entidades externas que colaboren co centro nesta materia. Os temas ou as liñas dos  
TFG proporanse de xeito razoado. O profesorado remitirá as súas propostas de TFG directamente á 
Comisión Xestora dos TFG. O Vicedecanato de Relacións Institucionais recollerá as propostas de 
entidades externas, e remitiraas á Comisión Xe stora de TFG. Adicionalmente, calquera profesor/a 
dun departamento con docencia no plan de estudos do grao, estea ou non adscrito ao centro, e 
teña ou non docencia nunha determinada mención, poderá tamén remitir á Comisión Xestora temas 
ou liñas ligadas a esa mención, os cales, no caso de seren aprobados pola Comisión, poderán ser 
engadidos á oferta de TFG considerada na modalidade 3.1.a). 
 
5.2. A Comisión Xestora dos TFG aprobará e fará pública unha listaxe cos temas ou liñas de traballo 
dos TFG, así como co número de estudantes que poden escoller cada tema e os criterios de 
asignación. Para elo, tomando como base o número de TFG defendidos satisfactoriamente en cada 
mención en cursos anteriores, a Comisión Xestora estimará a porcentaxe de estudantes que se 
matriculen  no TFG que estarán en condicións de defendelo ao longo deste curso, e a devandita 
listaxe garantirá un número de direccións suficiente. 
 
5.3. Unha vez publicada esta listaxe, o- estudantado matriculados da materia de TFG a quen só lle 
resten como máximo 48 créditos (excluídos os do TFG) para finalizar a titulación, no prazo dos 
cinco días seguintes e cun modelo facilitado polo centro, poderá solicitar a asignación por orde de 
preferencia daqueles temas ou liñas nos que teña interese. Os proxectos da modalidade 3.1.c  
(proxectos propostos por entidades externas) só poderán ser solicitados por estudantado ao 
que lle reste como m áximo 18  créditos  (excluíndo os do TFG) . A Comisión Xestora dos TFG 
preparará unha proposta de asignación provisional, na que intentará respectar as opcións 
manifestadas polo estudantado, baixo o principio de igualdade, mérito e capacidade. Para dirimir 
as prioridades na elección dun tema ou liña de traballo valorarase como criterio o expediente 
académico. No caso dos TFG realizados na modalidade 3.1.c, a asignación do TFG queda 
condicionada ao establecemento dun contrato de prácticas extracurriculares entre a entidade 
externa e o alumno/a. 
 
5.4. Coa publicación da proposta provisional establecerase un período de reclamacións. Resoltas 
estas, a Comisión Xestora dos TFG publicará unha listaxe definitiva. Calquera modificación 
posterior terá que efectuarse de común acordo entre o alumnado e o profesorado afectado, e en 
todo caso sempre que a comisión o autorizar. 
 
5.5. Os prazos para os procedementos anteriormente indicados serán os seguintes: 
 
a) O TFG do Grao en Enxeñaría Informática pola UDC está asignado no plan de estudos ao segundo 
cuadrimestre. Non obstante, estableceranse dúas quendas de asignación de traballos. No primeiro 
deles, os procedementos establecidos nas epígrafes 4.1, 4.2 e 4.3 deberán estar finalizados antes 
do 15 de novembro. No segundo deles, os procedementos establecidos nas epígrafes 4.1, 4.2 e 4.3 
deberán estar finalizados antes do 15 de marzo. Nesta segunda quenda de asignación, poderá 
solicitar traballos todo o alumnado matriculado no período ordinario, e tamén o alumnado 
matriculado no período de ampliación de matrícula ao redor do mes de febreiro. Para o correcto 
funcionamento dos procedementos involucrados en ambas quendas, o calendario académico 
do centro e a Comisión Xestora dos TFG poderán establecer os prazos intermedios que consideren 
pertinentes. 
 

 
 
b) Aínda que o TFG estea asignado ao segundo cuadrimestre, o alumnado poderá defendelo non 
só na primeira oportunidade do segundo cuadrimestre (ao redor do mes de xuño), senón tamén 
no período establecido para a primeira oportunidade do primeiro cuadrimestre (ao redor do mes 
de febreiro) e no período establecido para a segunda oportunidade (ao redor do mes de 
setembro). 
 
5.6. O alumnado poderá renunciar a un TFG asignado mediante un escrito razoado á Comisión 
Xestora dos TFG. Unha vez concedida a renuncia, a/ o alumna/o deberá presentar un TFG fóra 
do ámbito da materia ou optar á oferta de traballos por parte do- profesorado da materia no 
seguinte curso académico. 
 
5.7. Cada estudante deberá defender o seu TFG dentro do curso académico no que lle foi asignado 
o traballo ou aprobado o correspondente anteproxecto pola Comisión Xestora dos TFG. 
Transcorrido ese prazo, poderase solicitar no primeiro mes do curso académico seguinte, unha 
única prórroga para a continuación da validez do seu TFG por outro novo curso académico, 
mediante escrito razoado á Comisión Xestora dos TFG, acompañado dun inform e do profesorado 
encargado da dirección. A solicitude de prórroga require matricularse na materia de TFG. 
Transcorrido o prazo deste mes sen a realización da solicitude de prórroga, ou transcorrido o prazo 
do curso académico adicional sen a realización da defensa do traballo, a/o estudante decaerá nos 
seus dereitos respecto ao TFG, declarándose este caducado. Neste caso, a/o estudante deberá 
iniciar de novo o procedemento previsto neste regulamento. 
 
6. Tribunais de avaliación 
 
6.1. Haberá tribunais de avaliación por cada unha das cinco mencións do grao. Estes tribunais 
configuraranse da forma que establecer a Comisión Xestora dos TFG, segundo o estudantado que 
se matricule e a temática dos diferentes TFG que se presentaren. 
 
6.2. Cada tribunal estará formado por tres persoas titulares e unha suplente. Todas elas deberán 
pertencer ao profesorado do centro. as persoas que exerzan a dirección do TFG non poderán formar 
parte do tribunal dese traballo. 
 
6.3. Cada tribunal contará cunha persoa que o presida e outra que exerza as funcións de 
secretaría. Utilizaranse como criterios a categoría docente e a antigüidade nesa categoría para 
a s i g n a r a presidencia e a secretaría, que exercerán como tales en todas as actuacións do tribunal. 
 
6.4. Unha vez constituídos os tribunais de avaliación, estes, de acordo coa Comisión Xestora dos 
TFG establecerán a orde de exposición do estudantado no caso de seren varias persoas, así como 
o día, a hora e o lugar de realización das defensas dos TFG. Realizarase a adecuada comunicación 
destes datos a todo o estudantado e profesorado afectado. 
 
6.5. A comparecencia das/os membros dos tribunais aos actos de defensa correspondentes é 
obrigatoria. Se por causa de forza maior unha persoa integrante do tribunal non puidese comparecer 
a un acto de  defensa, quen exerza a presidencia do tribunal ordenará a súa substitución pola 
persoa suplente. O tribunal non poderá constituírse para un acto de defensa se faltase algún 
membro. Neste caso, a persoa que o  presida comunicaralle ao decanato a incidencia para que se 
tomen as medidas oportunas. 
 
7. Memoria do TFG 

 
 
7.1. Cada estudante entregará, seguindo as instrucións publicadas polo centro e nos prazos 
establecidos, unha memoria que describa o traballo desenvolvido no proxecto. A memoria recollerá 
os contidos recollidos nas instrucións e recomendacións proporcionadas polo centro, cunha 
extensión máxima de 80 páxinas. Débese ter en conta que a memoria se avaliará polo seu contido, 
e non pola súa extensión. 
7.2. En canto ao formato da memoria, esta deberá seguir as instrucións e o modelo proporcionado 
polo centro. 
 
8. Presentación dos TFG 
 
8.1. Na oportunidade pertinente cada  estudante presentará unha solicitude de defensa e 
avaliación do TFG, segundo o modelo de impreso que a Comisión Xestora dos TFG establecer, no 
prazo que se fará público para estes efectos. Coa solicitude entregaranse na administración do 
centro unha copia da memoria completa do traballo realizado, tres copias dun resumo, a versión 
electrónica destes dous documentos, a autorización do profesorado responsable da dirección para 
que o TFG poida ser defendido e cantos documentos estimar necesarios a comisión. Se o TFG inclúe 
a implementación dunha ferramenta i nformática, poderase entregar tamén a correspondente 
aplicación sobre os soportes informáticos adecuados, facilitando as instrucións que sexan necesarias 
para a súa instalación e execución. 
 
Rematado o prazo de solicitudes, a administración do centro entregará a documentación que 
proceda á persoa nomeada para a  secretaría do tribunal de avaliación, quen deberá custodiar a 
memoria completa do traballo ata a súa defensa e facer chegar unha copia electrónica da dita 
memoria e unha copia en papel do resumo ás outras persoas integrantesdo tribunal. 
 
8.2. O estudantado defenderá os seus TFG pública e presencialmente. No caso de que se solicite de 
forma motivada e acreditada defender o TFG de forma non-presencial, cumprirá que se faga ante a 
Comisión de Plans de Estudo, delegada do Consello de Goberno, para que a autorice ou non. Isto 
sempre de se daren as condicións legais, técnicas, administrativas e económicas que o permitiren. 
 
8.3. A realización, presentación e defensa dos TFG poderán efectuarse en calquera dos idiomas 
empregados na impartición do grao, de acordo co disposto na memoria de verificación do título. 
 
8.4. Cada estudante disporá dun tempo máximo de 20 minutos para a defensa do TFG, en que 
deberá expoñer os obxectivos, a metodoloxía, o contido e as conclusións do seu traballo. Con 
posterioridade terá que atender as preguntas, as aclaracións, os comentarios e as suxestións que 
puideren formularlle as p e r s o a s  i n t e g r a n t e s  do tribunal de avaliación. Se houber 
persoas tituladas (con categoría igual ou superior á de graduado) presentes no acto, estas 
poderán tamén formular preguntas. A persoa ou persoas que dirixen o TFG poderán solicitar ao 
tribunal ser escoitadas en sesión privada despois do acto público de defensa. 
 
9. Desenvolvemento do Traballo de Fin de Grao en Inglés 
9.1. O alumnado que curse o Grao formando parte do grupo de docencia en Inglés deberá realizar 
a memoria e a presentación do TFG en Inglés. 
9.2. O resto do alumnado poderá realizar a memoria e a presentación do TFG en Inglés, tras 
solicitalo no anteproxecto e obter a correspondente aprobación do mesmo. 

 
 
 
10. Avaliación e cualificación 
 
10.1. Unha vez realizada a exposición de cada estudante e rematadas as quendas de preguntas, o 
tribunal deliberará sobre a cualificación que lle corresponde. Aplicaranse os criterios de avaliación 
da guía docente e o disposto na memoria de verificación do título. Cada integrante do tribunal 
indicará a puntuación outorgada a cada un dos criterios, xunto cunha breve xustificación desa 
valoración, nun modelo  deseñado a tal efecto p ola Comisión Xestora dos TFG. Unha vez 
cumprimentados  os tres modelos, a/o secretaria/o do tribunal procederá ao cálculo das 
cualificacións. Para a cualificación individual de cada integrante do tribunal, terase en conta a 
ponderación de cada criterio avaliado. E para a cualificación final do TFG establecerase a media 
aritmética das cualificacións individuais asignadas ao traballo por cada unha das persoas integrantes 
do tribunal. 
 
10.2. As cualificacións outorgaranse en función da seguinte escala numérica establecida no Real 
Decreto 1125/20036, de 0 a 10, con expresión dun decimal, á que terá que engadírselle a 
correspondente cualificación cualitativa: 
 
a) 0 – 4,9 suspenso 
 
b) 5,0 – 6,9  aprobado 
 
c) 7,0 – 8,9 notable 
 
d) 9,0 – 10 sobresaliente 
 
10.3. O estudantado que obtiver unha cualificación igual ou superior a 9,0 puntos, poderá acceder á 
mención de matrícula de honra, sempre que esta sexa por unanimidade ou a proposta de a lo 
menos dúas persoas do tribunal, que o indicarán no modelo citado no apartado 7.1. 
 
10.4. No caso da/o estudante obter a cualificación de suspenso, o tribunal faralle chegar un 
informe coas recomendacións oportunas para a mellora do traballo e a súa posterior avaliación. 
Enviaráselle tamén unha copia deste informe á persoa ou persoas que dirixiron o TFG. 
 
10.5. A   revisión   e/ou   reclamación   das   cualificacións   finais   dos   TFG   levaranse   a   cabo  de 
conformidade co previsto na normativa da UDC. 
 
10.6. Real Decreto 1125/2003, de 5 de setembro, polo que se establece o sistema europeo de 
créditos e o sistema de cualificacións nas titulacións universitarias de carácter oficial e validez en 
todo o territorio nacional (BOE nº 224, de 18 de setembro de 2003)  conformidade co previsto na 
normativa da UDC. 
 
11. Matrícula, calendario académico e actas 
 
11.1. A matrícula dos TFG realizarase dentro do prazo xeral de matrícula establecido pola UDC, ou no 
período de ampliación de matrícula se se  reúnen os requisitos para poder realizar esta 
modalidade de matrícula, mediante o aboamento dos prezos públicos que corresponderen de 
acordo co número de créditos asignados ao TFG. 
 

 
 
11.2. O centro, atendendo a criterios de programación docente, establecerá a realización das 
defensas dos TFG dentro dos prazos marcados no calendario académico que aprobar o Consello de 
Goberno. 
 
11.3. O peche e entrega das actas de avaliación dos TFG aterase ao previsto no calendario 
académico aprobado polo Consello de Goberno. 
 
12. Consulta e publicación dos TFG 
 
12.1. Os TFG poderán ser publicados no Repositorio Institucional da UDC (RUC). Cada  estudante 
poderá autorizar o u  n o n  a u t o r i z a r  a publicación do TFG no RUC e noutros medios de 
divulgación propios da Universidade da Coruña. No suposto establecido no apartado 2.5 deste 
Regulamento, a autorización deberá ser asinada tamén polas persoas que exerzan a dirección 
 