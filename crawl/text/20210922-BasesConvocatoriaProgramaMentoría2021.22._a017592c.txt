Plan de Acción Titorial   Facultade de Humanidades e Documentación 
 
PROGRAMA DE MENTORÍA DO PLAN DE ACCIÓN TITORIAL DA 
FACULTADE DE HUMANIDADES E DOCUMENTACIÓN 
CURSO 2021/22 
 
O Proxecto de Plan de Acción Titorial (PAT) do curso 2021/2022 da Facultade de 
Humanidades e Documentación inclúe, como se fixo no curso académico anterior, a creación 
da figura do alumnado-mentor co obxectivo de establecer un sistema de titoría entre iguais 
apoiando ao alumnado de nova incorporación. A idea xeral deste programa é que alumnado 
de cursos máis avanzados, ao que denominaremos ‘alumnado mentor’, sirva de apoio e axuda 
ao alumnado de recente incorporación no inicio da súa andadura académica. 
É por iso que se convoca o Programa de Mentoría, cuxas bases se detallan neste documento.  
 
BASES 
 
1. Alumnado participante 
Poderá participar como alumnado mentor aquel que durante o curso 2021/22 estea a cursar 
3º curso do Grao en Xestión Dixital da Información e Documentación, así como en 3º ou 4º 
curso do Grao en Xestión Industrial da Moda.  
Asemade, poderá participar como alumnado mentor o alumnado que cursase os seus estudos 
de grao na Facultade de Humanidades e Documentación e que durante o curso 2021/22 estea 
matriculado no Mestrado en Museos, Arquivos e Bibliotecas.  
O alumnado que desexe participar como mentor/a no programa, deberá solicitar a súa 
inscrición formal no programa, nos termos que se detallan nas bases desta convocatoria.   
Participará como alumnado mentorizado ou tutelado o alumnado de 1º e 2º cursos do Grao 
en Xestión Dixital da Información e Documentación e do Grao en Xestión Industrial da 
Moda. A cada alumno/a de recente incorporación no centro asign árselle u n alumno/a 
mentor/a que o acompañará no inicio da súa traxectoria académica.  
 

Plan de Acción Titorial   Facultade de Humanidades e Documentación 
2. Prazas ofertadas 
O número máximo de prazas ofertadas en cada unha das titulacións é de 4 para o Grao en 
Xestión Dixital da Información e Documentación e de 10 para o Grao en Xestión Industrial 
da Moda.  
 
3. Proceso de selección 
As prazas ofertadas asignaranse atendendo aos seguintes criterios  principais: orde de 
inscrición e dispoñibilidade para participar.  
Terá prioridade para participar aquel alumnado con dispoñibilidade para participar durante 
todo o curso. Con todo, no caso de concorrer un número maior de solicitudes que o de prazas 
ofertadas, a participación poderá limitarse a un cuadrimestre, e darase prioridade a aquel 
alumnado que non participase como mentor en anteriores convocatorias. 
Aquelas persoas que non sexan seleccionadas pasarán a formar parte dunha listaxe de agarda. 
No caso de que ao longo do curso académico 2021/22 algunha das persoas mentor as cause 
baixa, recorrerase a dita listaxe de agarda. 
 
4. Forma e prazo de presentación de solicitudes 
Para inscribirse no programa será preciso cubrir o formulario online de Solicitude de 
participación como alumno/a mentor/a no Programa Mentoría 2021/22 , dispoñible no 
seguinte enlace: https://forms.office.com/Pages/ResponsePage.aspx?id=PuqhzrJgdU-
mwqYCLo-
WG_H3NAAGxJVJojVIxT9yA5dUNURSSkExUlRDRlVaMzJXQ1BDOU9CS0RTOS4u 
O PAT da Facultade de Humanidades e Documentación  resérvase o dereito de poder esixir 
ás persoas seleccionadas aqueles documentos que estime oportunos para acreditar a súa 
vinculación coa Universidade da Coruña. 
O prazo de presentación de solicitudes permanecerá aberto dende o día de publicación desta 
convocatoria até as 23:55 horas do martes 28 de setembro de 2021.  
 
5. Resolución  
Finalizado o prazo de presentación de solicitudes , nun prazo máximo de 7 días hábiles, 
publicarase na Sección do PAT da páxina web da Facultade de Humanidades e 

Plan de Acción Titorial   Facultade de Humanidades e Documentación 
Documentación (https://humanidades.udc.es/estudiantes/pat/informacion) a prelación de 
solicitantes. 
Así mesmo, o alumnado adxudicatario  dunha praza será informado  a través dun correo 
electrónico dirixido á súa conta de correo electrónico institucional (@udc.es). 
 
6. Aceptación ou renuncia 
As persoas solicitantes adxudicatarias dunha praza disporán dun prazo de dous días hábiles 
para aceptar a praza que se lles ofrece. A aceptación da praza realizarase enviando o Anexo I 
debidamente cuberto e asinado por correo electrónico á dirección de correo  electrónico 
(lucia.rey.ares@udc.es) da coordinadora do PAT  na Facultade de Humanidades e 
Documentación.  
Se no prazo de dous días hábiles non se recibise a aceptación por parte da persoa 
adxudicataria, entenderase que renuncia á praza e esta ofertarase á seguinte persoa da listaxe 
de agarda.  A comunicación coas persoas da listaxe de agarda realizarase polos mesmos 
medios que os indicados anteriormente. Igualmente, disporán dun prazo de dous días hábiles 
para comunicar a súa aceptación desde a data na que reciban a comunicación. No caso de non 
recibir resposta, entenderase que renuncian á praza.  
 
7. Obrigas do alumnado mentor 
O alumnado mentor que acepte participar no Programa de Mentoría  da Facultade de 
Humanidades e Documentación comprométese a: 
1. Asistir ás reunións de coordinación do Programa de Mentoría do PAT da Facultade 
de Humanidades e Documentación.  
2. Estar en contacto permanente coa coordinadora do PAT para informar do 
desenvolvemento das reunións co alumnado e das dúbidas que vaian xurdindo.  
3. Coordinarse co alumnado mentor que participe no programa. 
4. Estar en contacto permanente co grupo de alumnado que deberá mentorizar.  
5. Convocar e realizar ás reunións de seguimento co alumnado mentorizado indicadas  
pola coordinación do PAT.  
6. Atender as titorías individuais que demande o alumnado.  
7. Ofrecer información e apoio ao alumnado mentorizado sobre os plans de estudo, as 
actividades que se reali cen no centro , as actividades e servizos que oferta a 
Universidade... 

Plan de Acción Titorial   Facultade de Humanidades e Documentación 
8. Difundir entre o alumnado mentorizado as actividades que se organicen no marco do 
PAT, así como fomentar a súa participación nestas e na vida académica do centro. 
9. Asistir ás accións de formación que se programen. 
10. Propoñer actividades en función das demandas de información do alumnado e 
colaborar no desenvolvemento de actividades do PAT. 
11. Analizar e realizar propostas de mellora no programa de mentoría. Neste senso, cada 
alumno mentor deberá presentar, ao remate do seu período de participación no 
programa, unha memoria/informe que detalle a labor realizada durante o curso, valore 
a súa experiencia, e recolla posibles propostas de mellora.  
 
8. Recoñecemento ao alumnado mentor 
A participación no programa de alumnado-mentor será recoñecida con 1,5 créditos ECTS por 
cuadrimestre, tal e como recolle a Resolución reitoral da Universidade da Coruña pola que 
se establecen as actividades polas que se recoñecen créditos nos estudos de grao, pola 
participación en actividades universitarias culturais, deportivas, de representación 
estudantil, solidarias e de cooperación (RR 23/12/2020). 
Asemade, o alumnado mentor participante recibirá un c ertificado de participación emitido 
polo Centro Universitario de Formación e Innovación Educativa (CUFIE)  da Universidade 
da Coruña. 
 
9. Protección de datos 
En cumprimento do artigo 13 do Regulamento (UE) 2016/679, do Parlamento Europeo e do 
Consello, de 27 de abril, relativo á protección das persoas físicas no que respecta ao 
tratamento de datos persoais e á libre circulación destes datos (RXPD), e do artigo 11 da Lei 
Orgánica 3/2018, de 5 de decembro, de protección de datos persoais e garantía dos dereitos 
dixitais (LOPD), infórmase de que os datos facilitados polos participantes nesta actividade 
serán tratados baixo a responsabilidade da Universidade da Coru ña (UDC), sendo os seus 
datos de contacto Rúa Maestranza 9, 15001, A Coruña, teléfono 981167000, correo 
electrónico rpd@udc.gal. Os datos facilitados polos participantes nesta actividade serán 
recollidos polo Plan de Acción Titorial da Facultade de Humanid ades e Documentación, en 
particular pola súa coordinadora. 
A finalidade do tratamento destes datos persoais é a participación no PROGRAMA DE 
MENTORÍA DO PLAN DE ACCIÓN TITORIAL DA FACULTADE DE HUMANIDADES 
E DOCUMENTACIÓN CURSO 2021 -2022. Todas as persoas que entren en contacto con 

Plan de Acción Titorial   Facultade de Humanidades e Documentación 
estes datos coa citada finalidade cumprirán o deber de confidencialidade establecido no artigo 
5 LOPD. 
O tratamento dos datos persoais nesta actividade está baseado no consentimento da persoa 
participante, a cal terá dereito a retiralo en calquera momento, sen efectos retroactivos, salvo 
que o tratamento dos datos quede xustificado con algunha das outras bases de lexitimación 
contempladas no artigo 6 RXPD. Así mesmo, terá dereito a exercer os dereitos de acceso, 
rectificación, supresión, limitación do tratamento, oposición e portabilidade, nos termos e 
casos recoñecidos na lexislación vixente. Tales dereitos poderanse exercer directamente ante 
a coordinadora do PAT, ou tamén nalgunha das formas recollidas no seguinte enlace 
https://www.udc.es/es/goberno/equipo_reitoral/secretaria/proteccion-de-datos/. 
 
 
 
 
 
 
 
 
 
 
  

Plan de Acción Titorial   Facultade de Humanidades e Documentación 
 
 
ANEXO I. Impreso de aceptación da praza de mentor/a 
 
Don/Dona: _______________________________________con DNI: ________________ 
Enderezo _________________________________________________________________ 
Código postal _______________ Localidade ______________________ 
Teléfono ______________________ 
      Acepto a praza do Programa de Mentoría do PAT da Facultade de Humanidades e 
Documentación. 
      Comprométome a cumprir tódalas obrigas recollidas nas bases da convocatoria do 
Programa de Mentoría do PAT da Facultade de Humanidades e Documentación. 
E para que así conste, asino o presente documento. 
 
 
 
 
En Ferrol, ____ de ____________ de ______ 
 
 
 
 
(sinatura) 
Fdo. ___________________________ 
 
 
 
COORDINADORA DO PAT DA FACULTADE DE HUMANIDADES E 
DOCUMENTACIÓN  

Plan de Acción Titorial   Facultade de Humanidades e Documentación 
 
 
ANEXO II. Impreso de renuncia da praza de mentor/a 
 
Don/Dona: _______________________________________con DNI: ________________ 
Enderezo _________________________________________________________________ 
Código postal _______________ Localidade ______________________ 
Teléfono/s________________/_____________ 
Renuncio á praza do Programa de Mentoría do PAT da Facultade de Humanidades e 
Documentación polos seguintes motivos:  
_________________________________________________________________________
_________________________________________________________________________
_________________________________________________________________________
_________________________________________________________________________
_________________________________________________________________________
_________________________________________________________________________
_________________________________________________________________________
________________________________________________________________________ 
 
En Ferrol, ____ de ____________ de ______ 
 
 
 
(sinatura) 
Fdo. ___________________________ 
 
 
 
COORDINADORA DO PAT DA FACULTADE DE HUMANIDADES E 
DOCUMENTACIÓN 