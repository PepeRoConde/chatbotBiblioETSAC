Xerencia 
 
Páxina 1 de 3 
 
COMUNICACIÓN XERENCIAL DO 30  DE XANEIRO DE 2023, SOBRE A 
SOLICITUDE DE TRAMITACIÓN DOS CONTRATOS MENORES NO ÁMBITO DA 
UNIVERSIDADE DA CORUÑA 
 
 
Desde a entrada en vigor da Lei 9/2017, do 8 de novembro, de contratos do 
sector público, a Universidade da Coruña (en diante UDC) tratou de se 
adaptar ao establecido nos seus preceptos, tanto desde o punto de vista 
conceptual como tamén no que se refire ao aspecto da xestión 
administrativa e económica.  
 
Así, a UDC desenvolveu unha aplicación propia para xestión da fase de inicio 
no procedemento administrativo destinado á formalización dos  contratos 
menores regulados no artigo 118 do referenciado texto legal. Esta aplicación 
denomínase “contratando” e desde o seu inicio resultou de grande utilidade 
na xestión administrativo-económica destes expedientes. 
 
No capítulo I do título III da Lei 7/2015, do 29 de abril, do emprego público 
de Galicia, defínese o concepto e funcións das distintas configuracións ou 
clases das persoas empregadas públicas do ámbito de aplicación desa lei  
(para aplicación desta lei no ámbito universitario: os seus artigos 4.1.e) e 8).  
Dos preceptos contidos nese capítulo así como dos da sección 2ª do capítulo 
I do título IV da mesma lei, conclúese que as funcións de carácter 
administrativo se atribúen ao persoal funcionario (ou laboral ) en postos con 
funcións administrativas, da administración xeral.  
 
A cuestión sobre o uso dos elementos de apoio á xestión administrativa no 
ámbito da UDC tamén se tratou na sesión da Comisión de Asuntos 
Económicos delegada do Consello de Goberno da UDC, do día 06 -06-2022, 
no que consta a seguinte intervención do xerente da UDC: 
“...O sr. xerente contesta que o correo electrónico do 22 de abril de 2019 
enviouse ao PDI da Universidade con efectos puramente informativos  e que 
son os PAS dos negociados de asuntos económicos da universidade os que 
deben manexar a aplicación "Contratando". O sr. xerente engade que o PDI 
debe colaborar achegando a información e a documentación necesaria, pero 
que é o PAS quen debe operar este tipo de aplicacións. …”   
Código Seguro De Verificación 3AqQqtOH5L8ah1ziI2pnhw==Estado Data e hora
Asinado Por XERENTE  - Ramón Alberto Del Valle López Asinado 30/01/2023 14:34:55
Observacións Páxina 1/3
Url De Verificación https://sede.udc.gal/services/validation/3AqQqtOH5L8ah1ziI2pnhw==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


Xerencia 
 
Páxina 2 de 3 
 
O contrato menor iniciarase pola solicitude da persoa responsable na 
contratación.  
Esta comunicación pode realizarse dalgunha das opcións seguintes: 
- Mediante envío polo solicitante desde o seu correo corporativo ao correo 
da unidade de xestión  ou da persoa responsable da unidade de xestión, 
que deberá responsabilizarse de facilitar os seguintes datos/documentos á 
unidade xestora: 
Centro de Gasto 
Tipo de contratación 
Obxecto do contrato 
Motivación da necesidade do contrato 
Destino/Lugar de entrega/execución 
Aplicación/s orzamentaria/s  
O/A responsable acredita que o gasto é elexible con cargo ao 
financiamento alleo 
Orzamento 
Datas estimadas de comezo e de remate do contrato 
Tipo de tramitación 
Propoñente e Responsable do contrato 
Pagamento do prezo ( total ou parcial) 
Posibilidade de modificación do contrato 
Datos da empresa proposta: 
 Nome e apelidos 
 NIE/NIF/CIF 
  Enderezo 
  Teléfono 
  Correo electrónico 
  Persoa de contacto 
Xustificación da urxencia 
Equipamento obxecto da contratación (cantidade e concepto) 
 Toda solicitude recibida por este medio debe vir completa. 
Código Seguro De Verificación 3AqQqtOH5L8ah1ziI2pnhw==Estado Data e hora
Asinado Por XERENTE  - Ramón Alberto Del Valle López Asinado 30/01/2023 14:34:55
Observacións Páxina 2/3
Url De Verificación https://sede.udc.gal/services/validation/3AqQqtOH5L8ah1ziI2pnhw==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


Xerencia 
 
Páxina 3 de 3 
 
 
- Mediante o acceso  polo solicitante e cobertura das distintas fases da 
aplicación contratando . Neste caso na pantalla  de “ contratando” 
correspondente a “partida orzamentaria”  só é necesario que se cubra coa 
aplicación orzamentaria xenérica  
(https://axudatic.udc.gal/pages/viewpage.action?spaceKey=SIC&title=Con
tratando#expand-Manuaiseguas)    
 
Asinado polo xerente da UDC 
Código Seguro De Verificación 3AqQqtOH5L8ah1ziI2pnhw==Estado Data e hora
Asinado Por XERENTE  - Ramón Alberto Del Valle López Asinado 30/01/2023 14:34:55
Observacións Páxina 3/3
Url De Verificación https://sede.udc.gal/services/validation/3AqQqtOH5L8ah1ziI2pnhw==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
