 
 
1 
 
 
 
 
INSTRUCIÓN  CONXUNTA  DAS  VICERREITORÍAS  DE  ECONOMÍA,  INFRAESTRUTURAS  E 
SUSTENTABILIDADE E DA VICERREITORÍA DE POLÍTICA CIENTÍFICA, INVESTIGACIÓN E TRANSFERENCIA 
PARA  A REALIZACIÓN DUNHA ENCOMENDA DA UDC COA SOCIEDADE XESTORA CITIC S.L.  NO MARCO 
DAS ACCIÓNS DO CONVENIO DE I+D+i 2018. 
 
 
Antecedentes 
 
A Consellería de Cultura, Educación e Ordenación Universitaria  da Xunta de Galicia e a Universidade da 
Coruña (UDC) asinaron un convenio o pasado 31 de maio de 2018 para o desenvolvemento de novas 
accións estratéxicas de I+D+i, que se concreta en tres grandes actuacións que serán xestionadas dende a 
Vicerreitoría do Campus de Ferrol e Responsabilidade Social (Actuación 1‐ Campus Industrial de Ferrol), 
a Vicerreitoría de Economía, Infraestruturas e Sustentabilidade (Actuación 2, Campus de Especialización 
e Actuación 3, Investimento material e inmaterial), e a Vicerreitoría de Política Científica, Investigación e 
Transferencia (a cal coordina, xunto coa Vicerreitoría de Economía, Infraestruturas e Sustentabilidade, 
dúas accións na Actuación 3). 
 
Dado que os centros de investigación da UDC se adscriben organicamente á Vicerreitoría de Política 
Científica, Investigación e Transferencia, será esta a responsable da actuación 3.3 do dito convenio, 
referido ao impulso da competitividade dos centros de investigación, en particular do CITIC, Centro 
Singular de Investigación TIC de Galicia. 
 
Dentro  da  acción  3  existe  unha  acción  denominada  “Impulso  da  competitividade  dos  centros  de 
investigación” correspondente coa acción 3.3. A través desta acción se pretende dinamizar a actividade 
de  investigación  ou  de  transferencia  dos  centros  de  investigación  nos  que  se  atopa  o  centro  de 
investigación CITIC.  Dado  que  existen  diversas  accións que  se  van  a  desenvolver  neste  centro  de 
investigación como a organización dun Congreso XoveTIC, seminarios e interacción e colaboración entre 
grupos, é aconsellable que a xestión económica deste centro poida facerse no propio centro. 
 
Obxecto da encomenda 
 
Por esta razón, proponse facer unha encomenda de servizos coa Sociedade Xestora CITIC S.L., medio 
propio da UDC, a cal está instalada no CITIC, para a xestión das actuacións incluídas na acción 3.3‐as 
cales están financiadas con cargo ao convenio de I+D+i‐ e que se detallan a continuación cun maior 
detalle: 
 
 
3.3.2 Atracción e retención de talento científico:  
 
 Organización  do  I  Congreso  XoveTIC  en  setembro,  coa  colaboración  da  Universidade  de 
Santiago de Compostela, a Universidade de Vigo e a Secretaría Xeral de Universidades. 
 Formación transversal a Xóvenes investigadores: consistirá en módulos formativos en materias 
como produción científica, patentes ou carreira investigadora. Terá una parte virtual usando o 
Moodle  da  UDC,  e  una  parte  presencial  consistente  nunha  xornada  na  que  participarán 
poñentes de referencia. 
 
 
3.3.3 Accións de apoio ás axendas estratéxicas de investigación dos centros: 
 
 Convocatoria  interna  de  Proxectos  Colaborativos  aliñados  coa  Axenda  Estratéxica  de 
Investigación. 
 
 
 
Código Seguro De Verificación mi4nLSJ+n7XjijT/dwIa0A==Estado Data e hora
Asinado Por Vicerr. de Política Científica, Investigación e Transferencia  Salvador Naya
Fernández
Asinado 26/09/2018 14:15:59
Vicerr. de Economía, Infraestruturas e Sustentabilidade  Domingo Javier Calvo
Dopico
Asinado 26/09/2018 08:52:17
Observacións Páxina 1/2
Url De Verificación https://sede.udc.gal/services/validation/mi4nLSJ+n7XjijT/dwIa0A==


 
 
2 
 
 
3.3.4 Posicionamento dos centros en sectores estratéxicos:  
 
 Cotas de asociación científicas, clústers, plataformas tecnolóxicas. 
 
Tarifas de aplicación 
 
Para o financiamento das tarefas indicadas na encomenda, a S.X.CITIC repercutirá un 5,0% do importe 
total da encomenda, tal e como se reflicte nas tarifas aprobadas pola UDC. 
 
Duración 
 
A presente encomenda entrará en vigor o día da súa sinatura, sen prexuízo de que poida atender 
accións realizadas desde o 1 de xaneiro de 2018, e terá vixencia ata o 30 de novembro de 2018. 
 
 
Polo tanto, a Vicerreitoría de Política Científica, Investigación e Transferencia, en coordinación coa 
Vicerreitoría de Economía, Infraestruturas e Sustentabilidade encargarán á Sociedade Xestora CITIC S.L., 
medio propio da Universidade da Coruña, ao amparo do artigo 32 da Lei de Contratación do Sector 
Publico, a xestión económica das actuacións a desenvolver  mencionadas nesta instrución. En concreto 
trátase das accións que se explicaron en detalle con anterioridade e que son acción 3.3.2 (Atracción e 
retención de talento científico), acción 3.3.3 (Accións de apoio ás axendas estratéxicas de investigación 
dos centros) e acción 3.3.4 (Posicionamento dos centros en sectores estratéxicos), por un importe de 
56.000 € IVE engadido. 
 
Formalizarase un documento contable ADO para poder realizar a transferencia á Sociedade Xestora 
conforme á cláusula cuarta da Resolución Reitoral do encargo ou encomenda de xestión. 
 
 
 
A Coruña, 25 de setembro de 2018 
 
 
Domingo Calvo Dopico
 
 
Vicerreitor  de  Economía,  Infraestruturas  e 
Sustentabilidade 
Salvador Naya Fernández
 
 
Vicerreitor de Política Científica, Investigación e 
Transferencia 
 
Código Seguro De Verificación mi4nLSJ+n7XjijT/dwIa0A==Estado Data e hora
Asinado Por Vicerr. de Política Científica, Investigación e Transferencia  Salvador Naya
Fernández
Asinado 26/09/2018 14:15:59
Vicerr. de Economía, Infraestruturas e Sustentabilidade  Domingo Javier Calvo
Dopico
Asinado 26/09/2018 08:52:17
Observacións Páxina 2/2
Url De Verificación https://sede.udc.gal/services/validation/mi4nLSJ+n7XjijT/dwIa0A==
