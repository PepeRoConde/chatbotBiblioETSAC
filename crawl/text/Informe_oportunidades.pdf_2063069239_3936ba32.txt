 
Oportunidades de contratación laboral de 
graduadas e graduados universitarios  
na área metropolitana  
da Coruña e na comarca de Ferrol 
 
Paolo Rungo 
José Ángel Felpeto Lamas 
Edward Velo Fuentes  
 
  

2 
 
  

3 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Paolo Rungo, José Ángel Felpeto Lamas, Edward Velo Fuentes 
Observatorio Ocupacional – Universidade da Coruña 
Decembro de 2020  

4 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Agradecementos. Agradécense o apoio e a dispoñibilidade do Observatorio das Ocupacións do 
Servizo Público de Emprego Estatal da Coruña. O uso e a interpretación dos datos deste informe 
son responsabilidade dos seus autores.  

5 
 
Contenido 
 
1. Introdución ............................................................................................................................ 8 
2. Obxectivos do estudo ............................................................................................................ 9 
3. Fontes de datos e clasificacións utilizadas .......................................................................... 10 
4. A contratación de graduadas e graduados universitarios ................................................... 13 
4.1 Distribución das persoas ocupadas nas distintas actividades económicas ................... 17 
4.2 As ocupacións dos graduados e das graduadas ............................................................ 19 
5. A relación entre as contratacións e o número de egresados e egresadas da Universidade 
da Coruña ................................................................................................................................ 29 
6. Conclusións.......................................................................................................................... 36 
Referencias bibliográficas ................................................................................................... 39 
Anexo. Ámbitos de estudo ...................................................................................................... 40 
 
  

6 
 
Táboas 
 
Táboa 1. Graduadas e graduados contratados na área de influencia, por rama de coñecemento 
e xénero....................................................................................................................................... 14 
Táboa 2. Número de graduadas e graduados contratados na área de influencia, por ámbito de 
estudo e xénero. ......................................................................................................................... 15 
Táboa 3. Actividades económicas máis frecuentes (divisións CNAE-09), por xénero. Número de 
persoas contratadas na área de influencia e porcentaxe sobre o total por xénero. .................. 19 
Táboa 4. Distribución de graduadas e graduados contratados na área de influencia, por grupos 
principais de ocupacións e rama de coñecemento. .................................................................... 21 
Táboa 5. Ocupacións con maior número de persoas contratadas (grupos primarios CNO-11), 
por ramas de coñecemento. Número de persoas contratadas na área de influencia en cada 
rama e porcentaxe sobre o total. ................................................................................................ 26 
Táboa 6. Ocupacións con máis persoas contratadas na rama de Artes e Humanidades por 
ámbito de estudo. Número de persoas contratadas na área de influencia e porcentaxe sobre o 
total. ............................................................................................................................................ 27 
Táboa 7. Ocupacións con máis persoas contratadas na rama de Ciencias por ámbito de estudo. 
Número de persoas contratadas na área de influencia e porcentaxe sobre o total. ................. 27 
Táboa 8. Ocupacións con máis persoas contratadas na rama de Ciencias da Saúde por ámbito 
de estudo. Número de persoas contratadas na área de influencia e porcentaxe sobre o total. 27 
Táboa 9. Ocupacións con máis persoas contratadas na rama de Ciencias Sociais e Xurídicas por 
ámbito de estudo. Número de persoas contratadas na área de influencia e porcentaxe sobre o 
total. ............................................................................................................................................ 28 
Táboa 10. Ocupacións con máis persoas contratadas na rama de Enxeñaría e Arquitectura por 
ámbito de estudo. Número de persoas contratadas na área de influencia e porcentaxe sobre o 
total. ............................................................................................................................................ 28 
Táboa 11. Ocupacións con máis graduadas e graduados contratados, por xénero. Número de 
persoas contratadas na área de influencia e porcentaxe con respecto ao total. ....................... 29 
Táboa 12. Número de egresados e egresadas da Universidade da Coruña con menos de 30 
anos de idade, por xénero e rama de coñecemento. Curso 2018/19. ....................................... 31 
Táboa 13. Configuración por graos dos ámbitos da rama de Artes e Humanidades. ................. 40 
Táboa 14. Configuración por graos dos ámbitos da rama de Ciencias. ...................................... 41 
Táboa 15. Configuración por graos dos ámbitos de Ciencias da Saúde. ..................................... 42 
Táboa 16. Configuración por graos dos ámbitos de Ciencias Sociais e Xurídicas. ...................... 43 

7 
 
Táboa 17. Configuración por graos dos ámbitos de Enxeñaría e Arquitectura. ......................... 44 
 
 
Figuras 
 
Figura 1. Distribución das graduadas e dos graduados contratados na área de influencia, por 
rama de coñecemento. ............................................................................................................... 14 
Figura 2. Distribución do número de graduadas e graduados contratados na área de influencia, 
por xénero e rama de coñecemento. .......................................................................................... 16 
Figura 3. Primeiras dez actividades económicas (divisións CNAE-09) con máis graduadas e 
graduados contratados na área de influencia............................................................................. 18 
Figura 4. Distribución das graduadas e os graduados contratados na área de influencia por 
grupos principais de actividades económicas. ............................................................................ 20 
Figura 5. Porcentaxe de graduadas e graduados contratados na área de influencia nos grandes 
grupos ocupacionais CNO-11 1 e 2, e no grupo de ocupacións elementais. .............................. 23 
Figura 6. Porcentaxe de graduadas e graduados contratados na área de influencia nos grandes 
grupos ocupacionais 1 e 2, e no grupo de ocupacións elementais, por ámbito de estudo. ....... 24 
Figura 7. Cociente de persoas contratadas na área de influencia/persoas egresadas, por rama 
de coñecemento. ........................................................................................................................ 31 
Figura 8. Cociente persoas contratadas na área de influencia nos grupos ocupacionais 1 e 2 / 
persoas egresadas, por rama de coñecemento. ......................................................................... 33 
Figura 9. Cociente persoas contratadas na área de influencia/persoas egresadas, por ámbito de 
estudo.......................................................................................................................................... 34 
Figura 10. Cociente persoas contratadas na área de influencia nos grupos ocupacionais 1 e 2 / 
persoas egresadas, por ámbito de estudo. ................................................................................. 35 
 
 
  

8 
 
1. Introdución 
 
O último informe do Observatorio Ocupacional da Universidade da Coruña (Observatorio 
Ocupacional – UDC, 2019) destaca a baixa taxa de paro de graduadas e graduados 
universitarios/as despois de tres anos e medio da finalización dos seus estudos. A taxa media 
estimada de paro desta poboación é igual ao 5,8 %, cun mínimo de 4,1 % na rama de Enxeñaría 
e Arquitectura. Estes datos refírense á ocupación de graduadas e graduados da Universidade da 
Coruña, independentemente do lugar en que desempeñen a súa actividade profesional. No 
mesmo informe obsérvase que ao redor do 79 % das egresadas e dos egresados traballan en 
Galicia, mentres que o 18 % o fai no resto de España e o outro 3 %, no estranxeiro. Os datos de 
inserción laboral, por tanto, revelan que os graduados e as graduadas da Universidade da Coruña 
conseguen atopar emprego con relativa facilidade, pero que unha porcentaxe relevante deste 
colectivo encontra oportunidades laborais fóra da área de influencia da mesma universidade. 
De media, só o 62 % do total de egresadas e egresados que traballan desempeña a súa 
actividade profesional na provincia da Coruña. Estes datos non son de seu preocupantes, na 
medida en que os graduados e as graduadas conseguen os seus obxectivos profesionais no lugar 
e nas empresas onde desexan traballar. Con todo, pon en evidencia a escaseza de oportunidades 
nas áreas de influencia directa da Universidade da Coruña. 
 
Este informe pretende analizar as oportunidades de emprego que o tecido produtivo da Coruña 
e Ferrol lles ofrece ás graduadas e aos graduados universitarios, mediante o estudo das 
características e condicións de contratación privada. Unha contorna que está caracterizada por 
microempresas non é especialmente favorable desde o punto de vista da contratación de 
persoas con altos niveis educativos, e podería inducir un incremento da sobrecualificación, é 
dicir, o exceso de cualificacións con respecto ás necesarias para o posto de traballo ou a 
actividade profesional que unha persoa desempeña. Esta situación resulta especialmente 
relevante cando a maioría das persoas prefiren traballar na cidade ou provincia onde realizaron 
os seus estudos e, posiblemente, onde naceron e creceron. Desde este punto de vista, este 
informe analiza as oportunidades laborais que teñen as graduadas e os graduados universitarios 
nunhas áreas xeográficas moi concretas: a área metropolitana da Coruña e a comarca de Ferrol. 
Por tanto, non se trata da totalidade das oportunidades de contratación do estudantado da 
Universidade da Coruña, senón das oportunidades de que poden gozar as persoas que, por 
decisión propia ou por outras circunstancias, tentan desempeñar a súa actividade profesional 
na área. 

9 
 
 
Co fin de estudar as oportunidades laborais de graduados e graduadas, analizáronse os rexistros 
de contratación do Servizo Público de Emprego Estatal (SEPE). Os datos que figuran neste 
rexistro permiten coñecer, para cada persoa contratada, algunhas características persoais e os 
aspectos máis relevantes da súa ocupación. En particular, para os efectos deste informe, foi 
posible agrupar as persoas contratadas por ámbitos de estudo. Así mesmo, os rexistros 
conteñen, para cada persoa contratada, información acerca da actividade económica en que se 
enmarca a ocupación, así como o detalle da ocupación que a persoa desempeña. Desta forma, 
este estudo ofrece información acerca das características ocupacionais das persoas contratadas 
na área xeográfica considerada, desagregadas a nivel de rama de coñecemento e ámbito de 
estudo.  
 
Os rexistros de contratación do Servizo Público de Emprego inclúen os contratos de empresas 
privadas e os contratos laborais da Administración pública. Por tanto, entre as súas limitacións, 
atópase a exclusión da función pública. Esta é unha limitación que é necesario ter sempre en 
conta para a interpretación correcta dos datos. Neste informe preséntase unha fotografía das 
posibilidades de contratación laboral privada na área estudada. No caso dalgunhas titulacións 
como, por exemplo, Ciencias da Educación ou Dereito, esta limitación é especialmente 
relevante. Con todo, é necesario entender que case todas as titulacións ofrecen a función 
pública como unha posible saída laboral. Neste sentido, os datos deste informe non pretenden 
estudar a inserción laboral de graduadas e graduados universitarios, senón os traballos 
dispoñibles para esta poboación, en particular no sector privado. 
 
 
2. Obxectivos do estudo 
 
Este estudo ofrece unha panorámica das contratacións de graduadas e graduados universitarios 
con menos de trinta anos de idade nas áreas da Coruña e Ferrol. En particular, estúdanse as 
características das contratacións segundo a titulación da persoa contratada, o sector de 
actividade económica e a ocupación. Para iso, utilízanse os rexistros oficiais de persoas 
contratadas durante o ano 2019 do Servizo Público de Emprego Estatal. O obxectivo é ofrecer 
unha aproximación ás oportunidades de emprego no mercado laboral local. Nun contexto, onde 
a maior parte dos graduados e das graduadas da Universidade da Coruña quedan nesta provincia 
a traballar (Observatorio Ocupacional – UDC, 2019) resulta relevante ofrecer información 

10 
 
actualizada sobre as oportunidades dispoñibles. Ademais, o estudo das contratacións permite 
aproximar a capacidade do tecido empresarial local de absorber os egresados e as egresadas da 
Universidade da Coruña. 
 
Este informe, pola natureza e as limitacións da base de datos utilizada, non pode ofrecer unha 
valoración global das oportunidades de emprego das graduadas e dos graduados da 
Universidade da Coruña. En particular, o ámbito xeográfico é moi limitado. Por tanto, o estudo 
só permite aproximar as oportunidades iniciais que teñen as persoas cun título universitario que 
pretenden traballar nestas áreas. 
 
Este estudo tampouco permite realizar unha ordenación das titulacións ou dos ámbitos de 
estudo que nel se inclúen, ou unha valoración da empregabilidade de graduados e graduadas. 
Outros factores externos, como as características das empresas da contorna, teñen un impacto 
crítico nas oportunidades locais de emprego. Así mesmo, aínda que moitos graduados e moitas 
graduadas non conseguen quedar a traballar na Coruña e Ferrol, un 80 % das persoas que 
estudaron na UDC desempeñan a súa actividade profesional en Galicia (Observatorio 
Ocupacional – UDC, 2019). 
 
 
3. Fontes de datos e clasificacións utilizadas 
 
Este estudo analiza as características ocupacionais das graduadas e dos graduados contratados 
durante o ano 2019 nas dúas áreas xeográficas de influencia directa da Universidade da Coruña: 
a área metropolitana da Coruña e a comarca de Ferrol. En particular, están incluídas as persoas 
contratadas nos seguintes municipios: A Coruña, Abegondo, Arteixo, Bergondo, Cambre, Carral, 
Culleredo, Oleiros, e Sada para a área metropolitana da Coruña, e, para a comarca de Ferrol, 
Ares, As Somozas, Cedeira, Fene, Ferrol, Moeche, Mugardos, Narón, Neda, San Sadurniño e 
Valdoviño. A área alberga máis de 50 000 unidades locais de empresas (50 321 no ano 2018, 
último ano dispoñible; IGE, 2019), a maior parte delas (ao redor do 80 %) na área metropolitana 
da Coruña. Sen considerar o sector primario nin a Administración pública, a gran maioría das 
unidades locais corresponden a empresas con menos de 3 asalariados (80 %), e menos do 6 % a 
empresas con 10 ou máis empregados. Na área residen 555 880 persoas, aproximadamente 
245 000 no municipio da Coruña, e 66 000 no de Ferrol (INE, 2020). 
 

11 
 
O estudo utiliza datos dos rexistros oficiais do Servicio Público de Emprego Estatal, postos a 
disposición polo Observatorio das Ocupacións do mesmo servizo da Coruña. Ademais, utilízanse 
os rexistros de egresados e egresadas da propia Universidade da Coruña. A continuación, 
detállanse as fontes de datos, así como as clasificacións de actividades e ocupacións que se 
utilizan ao longo deste informe. 
 
 
Graduadas e graduados contratados 
 
Un graduado ou unha graduada contratada é unha persoa contratada que declarou posuír un 
título de estudo de grao universitario e cuxo contrato foi procesado estatisticamente polo 
Servizo Público de Emprego Estatal. Todas as empresas que contraten traballadores ou 
traballadoras están obrigadas a remitir unha copia do contrato aos servizos públicos de 
emprego. Neste informe utilízanse datos deste rexistro. Consideráronse as persoas contratadas 
nas áreas xeográficas descritas anteriormente (área metropolitana da Coruña e comarca de 
Ferrol) durante o ano 2019 e de menos de trinta anos de idade. A consideración deste grupo de 
idade responde a dúas consideracións. En primeiro lugar, preténdese estudar a transición ao 
mercado laboral das persoas cun título de estudo universitario. Aínda que é certo e hai que 
considerar que a idade media de finalización dos estudos varía segundo a titulación, para moitas 
persoas contratadas que se consideran neste informe trátase das primeiras ocupacións e do 
comezo das súas carreiras profesionais. Este condición é crítica para a interpretación dos 
resultados, posto que, en moitos casos, a transición ao mercado laboral se realiza mediante 
ocupacións de menos prestixio e que requiren menores competencias específicas da profesión. 
Segundo, o corte de idade permite centrarnos nas titulacións de grao e evita a necesidade de 
establecer equivalencias entre títulos de plans de estudo antigos (licenciaturas, diplomaturas, 
enxeñarías e Arquitectura) e os máis recentes títulos de grao. 
 
As graduadas e os graduados contratados nas áreas de influencia da Universidade da Coruña 
poden proceder doutras zonas xeográficas ou estudar noutras universidades. É dicir, son 
obxecto deste estudo todas as persoas graduadas que foron contratadas na área, 
independentemente da súa procedencia e da universidade onde conseguiron o seu título. 
 
Os rexistros dispoñibles no Servizo Público de Emprego Estatal permiten caracterizar as persoas 
contratadas de acordo co seu xénero, idade, título académico, actividade principal da empresa 

12 
 
contratante e ocupación. Con respecto á titulación académica, o rexistro inclúe a denominación 
específica do título de grao alcanzado. Dadas as distintas procedencias das persoas contratadas, 
esta circunstancia implica a existencia de denominacións distintas para títulos substancialmente 
equivalentes. Por tanto, procedeuse a agrupar os títulos en distintos niveis, que constitúen a 
base da análise que se presenta neste informe. O primeiro nivel de agregación é o ámbito de 
estudo. Identificáronse 25 ámbitos de estudo distintos. Para a súa definición utilizouse como 
base a división por ámbitos utilizada nos últimos informes da Fundación CyD (Fundación CyD 
2017, 2018) que, á súa vez, se basean no consenso e a experiencia das universidades. Os títulos 
de grao que se consideraron para compor os ámbitos non son todos os títulos do sistema 
universitario español, senón só aqueles para os cales se rexistra, polo menos, unha persoa 
contratada na nosa base de datos. Por outra banda, debido ao moi reducido número de persoas 
contratadas nalgunhas titulacións e ámbitos, agrupáronse algúns destes, sempre que 
pertencesen á mesma rama de coñecemento. En particular, a análise a nivel de ámbito de 
estudo só se levou a cabo para aqueles con máis de vinte persoas contratadas na base de datos 
de contratacións. No Anexo preséntase todos os títulos considerados en cada ámbito de estudo. 
Todos os ámbitos de estudo e, polo tanto, as titulacións que os compoñen, se agruparon 
segundo a rama de coñecemento a que pertencen. Por tanto, no estudo analízase tamén a 
contratación para este nivel de agregación.  
 
Finalmente, na segunda parte do estudo faise referencia ás graduadas e aos graduados da 
Universidade da Coruña. Os datos corresponden ao número de egresados e egresadas do curso 
académico 2018/19 con menos de 30 anos de idade, por titulación e rama de estudo. Esta 
información obtívose a partir dos rexistros oficiais da mesma universidade. 
 
 
Actividades económicas e ocupacións 
 
Con respecto ás actividades económicas, neste informe utilízase a Clasificación Nacional de 
Actividades Económicas (CNAE-2009). As actividades correspóndense co nivel de «división», e 
identifícanse cun código numérico de dúas cifras. Toda a información relacionada con esta 
clasificación está dispoñible na páxina web do Instituto Nacional de Estatística (INE, 2008). 
 
Con respecto ás ocupacións, utilízase a Clasificación Nacional de Ocupacións (CNO-11). En canto 
á súa estrutura, a CNO-11 divídese en catro niveles principais: inclúe 10 grandes grupos, 62 
subgrupos principais, 170 subgrupos e 502 grupos primarios. Neste informe utilízanse estas 

13 
 
divisións e, en particular, os grupos primarios como máximo nivel de desagregación. A 
observación dos grupos primarios permite analizar as ocupacións específicas das persoas 
contratadas cun título de estudo universitario. 
 
A CNO-11 desenvolveuse para que sexa compatible coa Clasificación Internacional Uniforme de 
Ocupacións (CIUO-08) e herda dela dous conceptos principais: emprego e competencia. Por 
emprego enténdese o conxunto de «tarefas e labores desempeñados por unha persoa, ou que 
se prevé que esta desempeñe» no seu posto de traballo. Un «conxunto de empregos cuxas 
principais tarefas e labores se caracterizan por un alto grao de similitude» constitúe unha 
ocupación. Para os efectos deste estudo, é importante destacar que os conceptos de emprego 
e ocupación se definen en termos de tarefas realizadas, e non de titulación requirida. Por outra 
banda, o nivel de competencias é «unha medida da complexidade e diversidade de tarefas e 
labores propios dunha ocupación». Por tanto, titulación e ocupación son dúas características 
distintas. Como destaca o mesmo Instituto Nacional de Estatística (2012), a estrutura da CNO-
11 está definida polos niveis educativos e non polas titulacións. Así mesmo, a pesar da 
necesidade de dispor de datos comparables a nivel internacional, non existe unha 
correspondencia directa e biunívoca entre os grandes grupos da clasificación e os niveis 
educativos. Para máis información recoméndase consultar a Introdución á CNO-11 do Instituto 
Nacional de Estatística (2012). 
 
4. A contratación de graduadas e graduados universitarios 
 
 
Durante o ano 2019, na área xeográfica estudada, contratáronse 1199 graduadas e 439 
graduados universitarios (Táboa 1). Como se pode observar na Figura 1, a maior parte das 
graduadas e dos graduados contratados posúen un título da rama de Ciencias Sociais e Xurídicas 
(62,88 %). As outras áreas acumulan unha porcentaxe inferior de persoas contratadas: Ciencias 
da Saúde (12,45 %), Enxeñaría e Arquitectura (10,93 %), Arte e Humanidades (7,20 %), e Ciencias 
(6,53 %). A distribución observada non reflicte con exactitude a distribución de egresados e 
egresadas da Universidade da Coruña. En primeiro lugar, as persoas contratadas cun título 
universitario poden estudar noutra universidade. En segundo lugar, o número de persoas 
contratadas depende da demanda local de emprego. Por tanto, a distribución que se observa na 
Figura 1 describe a estrutura do tecido produtivo local e non a repartición por áreas do 
estudantado da Universidade da Coruña. 

14 
 
 
 
Táboa 1. Graduadas e graduados contratados na área de influencia, por rama de coñecemento e xénero. 
 
 
 
 
Figura 1. Distribución das graduadas e dos graduados contratados na área de influencia, por rama de 
coñecemento. 
 
As ramas de coñecemento poden incluír titulacións que preparan para perfís ocupacionais moi 
distintos. Por tanto, é interesante considerar outro nivel de desagregación: o ámbito de estudo. 
O Anexo presenta a composición dos 25 ámbitos de estudos considerados e a Táboa 2 o número 
de persoas contratadas por ámbito e xénero. É importante facer referencia a esta táboa para a 
62.88%
12.45% 10.93%
7.20% 6.53%
0%
20%
40%
60%
Ciencias Sociais eXurídicas Ciencias da Saúde Enxeñaría eArquitectura Artes e Humanidades Ciencias

15 
 
interpretación correcta dos resultados que se presentan nesta sección, xa que o número de 
persoas contratadas nalgúns ámbitos é moi reducido.  
 
 
Táboa 2. Número de graduadas e graduados contratados na área de influencia, por ámbito de estudo e xénero. 
 

16 
 
A distribución do número de persoas contratadas na área de influencia por ramas de 
coñecementos varía en función do xénero (Figura 2). O 66,3 % das mulleres contratadas posúe 
un título da rama de Ciencias Sociais e Xurídicas, seguido por un 12,9 % de mulleres cun título 
de Ciencias da Saúde. A maioría dos homes contratados tamén posúe un título de Ciencias 
Sociais e Xurídicas, pero nunha porcentaxe menor (53,5 %); con todo, a segunda rama con máis 
homes contratados é a de Enxeñaría e Arquitectura (22,6 %). En comparación, a porcentaxe de 
mulleres contratadas cun título de Enxeñaría e Arquitectura foi do 6,7 %. 
 
Estas distribucións non reflicten por completo a realidade da Universidade da Coruña. En 
particular, durante o curso 2018/19, a porcentaxe de mulleres graduadas en Ciencias Sociais e 
Xurídicas foi do 53,3 %, en Ciencias da Saúde do 21,2 %, e en Enxeñaría e Arquitectura do 13,8 %. 
 
 
 
 
Figura 2. Distribución do número de graduadas e graduados contratados na área de influencia, por xénero e rama 
de coñecemento. 
 
 
 
 
66.3%
53.5%
12.9%
22.6%
7.3%6.8%6.7%
11.2%
6.8%5.9%
0%
20%
40%
60%
Mulleres Homes
Ciencias da Saúde
Enxeñaría e Arquitectura
Ciencias Sociais e Xurídicas
Ciencias
Artes e Humanidades

17 
 
4.1 Distribución das persoas ocupadas nas distintas actividades económicas 
 
A Figura 3 representa as primeiras dez actividades económicas co maior número de graduadas 
e graduados ocupados na área de influencia menores de trinta anos. En total, estas actividades 
acumulan o 62,15 % das graduadas e os graduados contratados durante o ano 2019. Destacan 
por número de persoas contratadas as dúas primeiras actividades, que se reparten de forma 
case equitativa o 26 % de todas as persoas contratadas. Estas actividades son o comercio ao 
retallo, seguida moi de preto da educación.  
 
A distribución por actividades económicas presenta marcados rumbos de xénero. Así, mentres 
que as mulleres contratadas para o comercio ao retallo representan o 15,35 % de todas as 
mulleres contratadas, o 7,29 % dos homes foron contratados para esta actividade económica. 
Obsérvase unha distribución parecida no caso da actividade económica «educación» (mulleres: 
15,01 %; homes: 7,29 %). 
 
En xeral, os empregos das mulleres están moito máis concentrados en poucas actividades 
económicas. A Táboa 3 presenta, por xénero, as primeiras actividades económicas con máis 
persoas contratadas na área de influencia. No caso das mulleres, estas actividades (comercio ao 
retallo; educación; actividades administrativas de oficina e outras actividades auxiliares ás 
empresas; actividades deportivas, recreativas e de entretemento; e actividades sanitarias, que 
teñen o mesmo número de contratadas que os servizos de comidas e bebidas) acumulan o 
46,95 % de todas as mulleres contratadas. Con todo, as primeiras cinco actividades por número 
de homes graduados (comercio ao retallo; educación; actividades deportivas, recreativas e de 
entretemento; actividades sanitarias; e, co mesmo número de contratados, servizos técnicos de 
arquitectura e enxeñaría, e programación, consultoría e outras actividades relacionadas coa 
informática) acumulan o 33,71 % de todos os egresados contratados. Estes datos indican que os 
homes dispoñen, na área de influencia, dun abanico máis amplo de posibles saídas laborais, que 
está directamente relacionado cunha menor concentración de estudantes de xénero masculino 
en titulacións concretas. 
 

18 
 
 
Figura 3. Primeiras dez actividades económicas (divisións CNAE-09) con máis graduadas e graduados contratados 
na área de influencia. 
 
 
 
 
 
 
 
 
216
212
100
95
86
69
65
65
60
50
Actividadescinematográficas, devídeo e de programasde televisión,gravación de son eedición musical
Servizos técnicosde arquitectura eenxeñaría; ensaios eanálises técnicas
Actividades deservizos sociais senaloxamento
Asistencia enestablecementosresidenciais
Servizos de comidase bebidas
Actividadessanitarias
Actividadesadministrativasde oficina eoutras actividadesauxiliares ásempresas
Actividadesdeportivas,recreativas e deentretemento
Educación
Comercio a retallo,salvo de vehículosde motor emotocicletas
0 50 100 150 200

19 
 
Táboa 3. Actividades económicas máis frecuentes (divisións CNAE-09), por xénero. Número de persoas 
contratadas na área de influencia e porcentaxe sobre o total por xénero. 
 
4.2 As ocupacións dos graduados e das graduadas 
 
As graduadas e os graduados contratados no sector privado ou na Administración pública, 
mediante contratos laborais, desempeñan ocupacións moi distintas. A Figura 4 presenta a 
distribución das persoas contratadas por grupos principais de ocupacións. Como é de esperar 
tanto polo escaso número de empregos dispoñibles como pola idade dos graduados e as 
graduadas que se inclúen no estudo, só o 0.12 % das persoas foron contratadas como directoras 
ou xerentes. Hai que observar que, aínda que non hai unha correspondencia directa entre 
ocupacións e titulacións, as primeiras ocupacións na CNO-11 (Figura 4) requiren competencias 
e niveis educativos superiores para o seu desempeño. Neste sentido, hai que destacar que, 
aproximadamente, o 54 % das persoas contratadas están empregadas como técnicos/as e 
profesionais de distintos ámbitos e categorías ou, de forma residual, como directoras e xerentes. 
Ademais, outro 16 % ten un emprego de oficina, sen ou con tarefas de atención ao público.  
 
Por outra banda, hai que sinalar que o 14 % das persoas contratadas están ocupadas como 
traballadoras dos servizos de restauración e comercio. Finalmente, hai un 7,2 % de persoas 

20 
 
contratadas nas chamadas «ocupacións elementais». Por tanto, aproximadamente 2 de cada 10 
persoas contratadas desempeñan ocupacións que requiren niveis educativos claramente 
inferiores aos alcanzados, mentres que, no outro extremo da xerarquía ocupacional, 5 de cada 
10 persoas ocupadas gozan de empregos que requiren niveis educativos superiores. Entre estes 
dous grupos atópanse ocupacións de máis difícil clasificación segundo a titulación requirida, e 
que é necesario valorar tendo en conta as competencias requiridas en cada emprego.  
 
 
 
 
Figura 4. Distribución das graduadas e os graduados contratados na área de influencia por grupos principais de 
actividades económicas. 
 
 
 
0.12%18.74%17.77%17.77%8.97%7.81%13.74%4.88%1.10%0.06%1.04%0.61%0.18%3.60%3.60%Peóns da agricultura, pesca,construción, industriasmanufactureiras e transportesTraballadores non cualificadosen servizos (salvotransportes)Condutores e operadores demaquinaria móbilOperadores de instalacións emaquinaria fixas, e montadoresTraballadores cualificados dasindustrias manufactureiras,salvo operadores deinstalacións e máquinasTraballadores cualificadosno sector agrícola, gandeiro,forestal e pesqueiroTraballadores dos servizos deprotección e seguranzaTraballadores dos servizos desaúde e o coidado de persoasTraballadores dos servizos derestauración e comercioEmpregados de oficina queatenden o públicoEmpregados de oficina que nonatenden o públicoTécnicos; profesionais deapoioOutros técnicos e profesionaiscientíficos e intelectuaisTécnicos e profesionaiscientíficos e intelectuais dasaúde e do ensinoDirectores e xerentes
0.0% 5.0% 10.0% 15.0% 20.0%

21 
 
Táboa 4. Distribución de graduadas e graduados contratados na área de influencia, por grupos principais de 
ocupacións e rama de coñecemento. 
 
 
A distribución por grupos principais de ocupacións varía de acordo coa rama de coñecemento 
dos estudos da persoa contratada (Táboa 4). En Arte e Humanidades, as persoas contratadas 
concéntranse nos grupos de técnicos e profesionais científicos da saúde e do ensino (28,81 %), 
traballadores dos servizos de restauración e comercio (18,64 %), técnicos e profesionais de 
apoio (17,80 %), e outros técnicos e profesionais de apoio (10,17 %). 
 
Con respecto á rama de Ciencias, a ocupación máis frecuente é a dos traballadores e 
traballadoras dos servizos de restauración e comercio (19,63 %). Con todo, os grupos de técnicos 
e profesionais científicos, e de técnicos e profesionais de apoio, acumulan en conxunto o 
43,92 % das persoas contratadas con estudos nesta rama. 
 
Os graduados e as graduadas da rama de Ciencias da Saúde son os que máis se concentran nun 
único grupo ocupacional, o de técnicos e profesionais científicos e intelectuais da saúde e do 
ensino (76,96 %). En contraste, a rama de Ciencias Sociais e Xurídicas é a que presenta unha 
maior dispersión entre grupos ocupacionais. Ademais dunha gran porcentaxe de empregados 
nos grupos ocupacionais de técnicos e profesionais científicos, ou técnicos de apoio (45,34 %), 
é a rama con maior porcentaxe de empregados e empregadas de oficina (22,42 %). Destaca 

22 
 
tamén nesta rama a porcentaxe de traballadores e traballadoras dos servizos de restauración e 
comercio (15,34 %). 
 
Finalmente, na rama de Enxeñaría e Arquitectura, as persoas contratadas concéntranse 
maiormente nos grupos de técnicos e profesionais científicos ou intelectuais (46,93 %), e 
profesionais e técnicos de apoio (27,93 %). 
 
Na Figura 5 agrúpanse os datos da Táboa 4 para comparar a porcentaxe de persoas contratadas 
na área de influencia nos grandes grupos ocupacionais 1 e 2 (directores e xerentes; técnicos e 
profesionais científicos e intelectuais da saúde e o ensino; outros técnicos e profesionais 
científicos e intelectuais) e a porcentaxe de persoas contratadas en ocupacións elementais 
(traballadores non cualificados en servizos; peóns). Os grupos 1 e 2 inclúen ocupacións e 
empregos que requiren os máximos niveis educativos, aínda que, como xa se mencionou, non 
hai unha correspondencia directa coas titulacións. É dicir, algunhas ocupacións de grupos 
distintos do 1 e o 2 requiren en España unha titulación universitaria. Por tanto, os datos que se 
presentan na Táboa 3 ofrecen unha visión máis completa da distribución entre grupos 
ocupacionais, que hai que ter sempre en conta para unha correcta interpretación dos datos. Con 
todo, as ocupacións elementais están asociadas a un nivel de estudos e a un perfil de 
competencias inadecuado para un graduado ou unha graduada.  
 
Como se pode observar na Figura 5, as persoas contratadas na área de influencia con titulacións 
en Ciencias da Saúde son as que, ao mesmo tempo, están ocupadas en maior porcentaxe nos 
Grupos 1 e 2 (80,39 %), e menos nas ocupacións elementais (1,96 %). A rama de Ciencias é a que 
presenta unha maior porcentaxe de persoas contratadas nas ocupacións elementais (11,22 %). 
Con todo, é a rama de Ciencias Sociais e Xurídicas a que presenta a menor porcentaxe de persoas 
contratadas nos grupos 1 e 2 (26,8 %). Cabe lembrar que, nesta rama, hai unha porcentaxe 
relevante de contratados e contratadas nos grupos inmediatamente inferiores, os relacionados 
cos empregos de oficina (Táboa 3). Na mesma situación atópase a rama de Enxeñaría e 
Arquitectura que, a pesar de ter unha porcentaxe moi baixa de persoas contratadas para 
ocupacións elementais (2,79 %), non alcanza a rama de Ciencias da Saúde en canto á porcentaxe 
de persoas contratadas en ocupacións dos grupos 1 e 2 (46,93 %). A rama de Artes e 
Humanidades atópase nunha posición intermedia. A porcentaxe de persoas contratadas nos 
grupos ocupacionais 1 e 2 achégase ao 40 %, mentres que as persoas contratas en ocupacións 
elementais representan pouco menos do 10 %. 
 

23 
 
 
Figura 5. Porcentaxe de graduadas e graduados contratados na área de influencia nos grandes grupos 
ocupacionais CNO-11 1 e 2, e no grupo de ocupacións elementais. 
 
 
Os datos non reflicten a totalidade das posibilidades ocupacionais dos graduados e das 
graduadas de cada rama de coñecemento. Os datos utilizados refírense ao número de persoas 
de menos de trinta anos de idade contratadas na área metropolitana da Coruña e na comarca 
de Ferrol. A Táboa 4 e a Figura 5 pódense interpretar, por tanto, como a descrición dos empregos 
dispoñibles nestas áreas xeográficas, por ramas de coñecemento. A distribución por grupos 
ocupacionais de cada área podería cambiar substancialmente se se observasen o total de 
graduadas e graduados contratados en toda España, ou en España e no estranxeiro. 
 
 
 
Ciencias Sociais e XurídicasCienciasArtes e HumanidadesEnxeñaría e ArquitecturaCiencias da Saúde
0% 20% 40% 60%Grupos 1 e 2Ocupaciónselementais

24 
 
 
Figura 6. Porcentaxe de graduadas e graduados contratados na área de influencia nos grandes grupos 
ocupacionais 1 e 2, e no grupo de ocupacións elementais, por ámbito de estudo. 
 
 
Na Figura 6 compáranse a porcentaxe de persoas contratadas nos grupos 1 e 2, e o grupo de 
ocupacións elementais da CNAE-09, en cada ámbito de estudo. Con respecto á porcentaxe de 
persoas contratadas nos grupos 1 e 2, destacan Enfermaría (95,92 %), Fisioterapia (94,29 %) e 
Outras Ciencias da Saúde (81,82 %). En todos os demais ámbitos, a porcentaxe de graduadas e 
graduados contratados nos grupos 1 e 2 é inferior ao 80 %. Hai seis ámbitos cunha porcentaxe 
inferior ao 20 % de persoas contratadas nos grupos 1 e 2: Socioloxía, Relacións Laborais, ADE, 
Ciencias da Actividade Física e do Deporte e, por último, Economía. Con respecto á porcentaxe 
de persoas contratadas en ocupacións elementais, este é igual a cero en Fisioterapia, Terapia 
Ocupacional, Enxeñaría Mecánica, Enxeñaría Eléctrica e Outras Ciencias (que inclúe, entre 
outros, os graos en Ciencias Ambientais, Física, ou Matemáticas; véxase o Anexo). 
12.70%28.57%18.06%11.43%25.71%6.25%30.26%95.92%60.78%56.52%21.88%63.64%46.03%94.29%30.00%61.54%48.57%81.82%37.25%47.14%46.51%14.71%18.18%64.00%54.76%8.47%7.14%16.67%5.71%5.71%3.12%9.21%2.04%3.92%3.12%7.94%13.33%3.85%4.55%3.92%1.43%11.63%16.18%13.64%2.38%Grupos 1 e 2 Ocupacións elementais
0%25%50%75%100%0%25%50%75%100%EconomíaCiencias da Actividade Físicae do DeporteADERelacións LaboraisCienciasSocioloxíaEnxeñaría IndustrialDereitoArtesHumanidadesEducaciónOutras Enxeñarías eArquitecturasFiloloxíaPsicoloxíaPeriodismoOutras CienciasTraballo SocialEnxeñaría EléctricaEnxeñaría CivilLogopediaEnxeñaría MecánicaTerapia OcupacionalOutras Ciencias da SaúdeFisioterapiaEnfermaría

25 
 
 
Unha vez máis, hai que destacar que estamos a observar datos de graduadas e graduados 
contratados con menos de trinta anos de idade. O seguimento da evolución das contratacións 
por grupo de idade permitiranos observar se, como esperamos, o desenvolvemento da carreira 
profesional determina unha saída progresiva das ocupacións elementais cara ás ocupacións que 
requiren maiores niveis educativos. Ademais, é importante observar que en cada titulación e, 
por tanto, cada ámbito de estudo, a idade de finalización dos estudos pode ser distinta. Aínda 
que a implantación dos graos reduciu estas diferenzas, este matiz pode afectar ás implicacións 
dos resultados que aquí se presentan. 
 
Os grupos ocupacionais primarios da CNO-11 ofrecen unha visión máis detallada dos perfís das 
graduadas e os graduados contratados na Coruña e Ferrol. A Táboa 5 presenta as cinco 
ocupacións con maior número de persoas contratadas na área de influencia en 2019, por rama 
de coñecemento dos seus estudos1. Por rama, as ocupacións máis frecuentes son: profesores de 
ensino non regulado de idiomas (Artes e Humanidades), vendedores en tendas e almacéns 
(Ciencias), enfermeiros non especializados (Ciencias da Saúde), monitores de actividades 
recreativas e de lecer (Ciencias Sociais e Xurídicas), e arquitectos técnicos e técnicos urbanistas 
(Enxeñaría e Arquitectura). 
 
As ramas de coñecemento presentan niveis moi distintos de concentración ocupacional, medida 
como a porcentaxe de persoas contratadas no primeiros cinco grupos primarios da CNO-11. 
Ciencias da Saúde é a rama con maior concentración ocupacional (64,8 %), seguida de Artes e 
Humanidades (50 %). De feito, case o 20 % das persoas contratadas con estudos de Ciencias da 
Saúde están empregadas como enfermeiras ou enfermeiros non especializados. As outras ramas 
presentan niveis de concentración ocupacional máis baixos e similares entre eles: Ciencias 
Sociais e Xurídicas, 35,14 %; Ciencias, 31,77 %; e Enxeñaría e Arquitectura, 27,93 %. 
 
 
 
 
  
 
 
1 As Táboas da 5 á 11 presentan datos relativos ás ocupacións con maior número de persoas contratadas 
na área de influencia. Por tanto, non representan unha listaxe exhaustiva de todas as ocupacións con 
persoas contratadas en cada rama ou ámbito de estudo. 

26 
 
Táboa 5. Ocupacións con maior número de persoas contratadas (grupos primarios CNO-11), por ramas de 
coñecemento. Número de persoas contratadas na área de influencia en cada rama e porcentaxe sobre o total. 
 
 
 
 
 

27 
 
Táboa 6. Ocupacións con máis persoas contratadas na rama de Artes e Humanidades por ámbito de estudo. 
Número de persoas contratadas na área de influencia e porcentaxe sobre o total. 
 
 
As Táboas da 7 á 10 presentan as ocupacións máis frecuentes de cada rama de coñecemento 
por ámbito de estudo. Os datos que se ofrecen nestas táboas resultan interesantes, pero é 
necesario interpretalos con coidado. A este nivel de desagregación, o número de persoas 
contratadas en cada ocupación pode ser moi reducido e, por tanto, variable de ano en ano. 
 
 
Táboa 7. Ocupacións con máis persoas contratadas na rama de Ciencias por ámbito de estudo. Número de 
persoas contratadas na área de influencia e porcentaxe sobre o total. 
 
 
 
Táboa 8. Ocupacións con máis persoas contratadas na rama de Ciencias da Saúde por ámbito de estudo. Número 
de persoas contratadas na área de influencia e porcentaxe sobre o total. 
 
 
 

28 
 
Táboa 9. Ocupacións con máis persoas contratadas na rama de Ciencias Sociais e Xurídicas por ámbito de estudo. 
Número de persoas contratadas na área de influencia e porcentaxe sobre o total. 
 
 
 
Táboa 10. Ocupacións con máis persoas contratadas na rama de Enxeñaría e Arquitectura por ámbito de estudo. 
Número de persoas contratadas na área de influencia e porcentaxe sobre o total. 
 
 

29 
 
Táboa 11. Ocupacións con máis graduadas e graduados contratados, por xénero. Número de persoas contratadas 
na área de influencia e porcentaxe con respecto ao total. 
 
 
 
A Táboa 11 presenta as ocupacións máis frecuentes de homes e mulleres, independentemente 
da rama de coñecemento dos seus estudos. Mulleres e homes de menos de trinta anos 
comparten as primeiras dúas ocupacións máis frecuentes: monitores de actividades recreativas 
e de lecer, e vendedores en tendes e almacéns. As mulleres representan o 19,35 % de todas as 
contratadas cunha concentración moi superior á situación dos homes (10,25 %) nestas dúas 
ocupacións. Tamén hai outras profesións compartidas, as relacionadas cos empregos de oficina 
e o grupo de profesionais do traballo e a educación social. 
 
 
5. A relación entre as contratacións e o número de egresados e 
egresadas da Universidade da Coruña 
 
No ano 2019, nas áreas xeográficas consideradas, contratáronse 1638 graduadas e graduados 
universitarios con menos de 30 anos de idade. Estas contratacións representan, en certa 
medida, as oportunidades laborais (fóra da función pública) a disposición de graduados e 
graduadas de calquera universidade. Con todo, ao se tratar de postos de traballo nas áreas da 
Coruña e Ferrol, constitúen as oportunidades máis próximas e directas para o estudantado da 
Universidade da Coruña. Neste sentido, representan unha parte das oportunidades de emprego 
que os egresados e as egresadas da Universidade da Coruña teñen a disposición na súa contorna 
xeográfica máis próxima. Cabe por tanto preguntarse acerca da relación entre oportunidades 
existentes e oferta de traballo titulado na área. 

30 
 
 
Neste apartado compáranse o número de persoas contratadas, por rama e ámbito, e o número 
de egresados da Universidade da Coruña no curso académico 2018/19. O cociente persoas 
contratadas/persoas egresadas pretende aproximar a capacidade de absorción de graduados e 
graduadas que ten o sector privado local (e a Administración pública cando actúa no mercado 
mediante contratación laboral). Como xa mencionamos, non todas as persoas contratadas 
estudaron na Universidade da Coruña, unha circunstancia que pode afectar especialmente a 
certos ámbitos de estudo que inclúen titulacións que non se imparten nesta universidade. De 
feito, nestas ramas de coñecemento, o número de persoas contratadas pode superar o número 
de egresados e egresadas da UDC2. Con todo, podemos afirmar que, se se contratou un 
graduado ou unha graduada na Coruña ou Ferrol, aínda que non estudase na UDC, si temos 
evidencia da existencia dunha oportunidade laboral que, en principio, podería gozar un 
egresado ou egresada da UDC. Neste sentido, un número de persoas contratadas na área de 
influencia superior ao número de graduados ou graduadas da UDC indica a existencia de maiores 
oportunidades laborais. A Táboa 12 presenta o número de graduados e graduadas da UDC con 
menos de 30 anos de idade, por rama de coñecemento e xénero, no curso 2018/19.  
 
Por definición, o cociente persoas contratadas/egresadas pode ser maior, igual ou menor que 
un. Cando o cociente é superior a un, o número de persoas contratadas no sector privado ou na 
Administración pública con contratos laborais é superior ao número de graduados ou graduadas 
na UDC. Este exceso pódese explicar pola contratación de graduados ou graduadas doutras 
universidades, ou pola contratación de persoas graduadas en cursos precedentes. De todos os 
xeitos, un cociente superior a un indica unha elevada dispoñibilidade relativa de oportunidades 
laborais nos sectores considerados. Un cociente menor que un sinala a existencia dun exceso de 
egresados ou egresadas da UDC con respecto ás persoas contratadas na área de influencia de 
calquera universidade, é dicir, a medida utilizada de oportunidades dispoñibles. Finalmente, un 
cociente igual a un indica que o número de persoas contratadas en 2019 é igual ao número de 
graduados e graduadas neste período e rama de coñecemento. Con todo, esta igualdade non 
implica necesariamente unha situación de equilibrio. Algúns graduados ou algunhas graduadas 
de cursos anteriores poderían aínda estar a buscar emprego, por exemplo. Ademais, os datos 
dispoñibles non permiten ter en conta o acceso á función pública, que afecta especialmente a 
algúns estudos e a algúns empregos. Por tanto, a medida utilizada é un indicador aproximado 
 
2 En calquera caso, en todos os ámbitos estudados hai, como mínimo, unha titulación da UDC con 
graduados ou graduadas no curso académico considerado. 

31 
 
de exceso ou escaseza relativos de oportunidades laborais para graduadas e graduados 
universitarios. Canto maior é a medida, maiores as oportunidades de emprego no sector 
privado.  
 
 
Táboa 12. Número de egresados e egresadas da Universidade da Coruña con menos de 30 anos de idade, por 
xénero e rama de coñecemento. Curso 2018/19. 
 
 
 
Figura 7. Cociente de persoas contratadas na área de influencia/persoas egresadas, por rama de coñecemento. 
 
A Figura 7 pon en evidencia que a rama con maior exceso relativo de oportunidades de emprego 
é a de Artes e Humanidades. É dicir , nesta rama, o número de persoas contratadas nun ano é 
superior ao número de persoas graduadas na UDC no curso 2018/19. No outro extremo atópase 
a rama de Enxeñaría e Arquitectura, cun cociente persoas contratadas/persoas egresadas que 
0.00.51.01.52.0
Artes e Humanidades Ciencias Ciencias Sociais eXurídicasCiencias da Saúde Enxeñaría eArquitectura

32 
 
se aproxima a 0,4 e que indica a escaseza relativa de oportunidades de emprego para egresados 
e egresadas das titulacións da rama  
 
O último informe de inserción laboral do Observatorio Ocupacional – UDC (Observatorio 
Ocupacional – UDC, 2019), en que se presentan datos relativos á mobilidade ocupacional de 
graduados e graduadas da UDC, indica que o 83 % das graduadas e dos graduados empregados 
con estudos de Artes e Humanidades desempeñan a súa actividade na provincia da Coruña; esta 
porcentaxe baixa ao 51 % no caso de Enxeñaría e Arquitectura. Nas outras áreas, a porcentaxe 
de graduados ou graduadas que, despois de tres anos e medio desde a finalización dos seus 
estudos, traballan na provincia da Coruña é a que segue: Ciencias, 61 %; Ciencias da Saúde, 63 %; 
Ciencias Sociais e Xurídicas, 67 %. Estes datos son coherentes coa estimación de oportunidades 
laborais que se presentan na Figura 7. Por unha banda, o tecido produtivo local demanda unha 
certa cantidade de traballo; polo outro, a Universidade da Coruña forma estudantes nas distintas 
ramas de coñecemento. Por tanto, a escaseza relativa de oportunidades laborais pode xurdir a 
raíz do desaxuste entre oferta e demanda. Os datos relativos á rama de Enxeñaría e Arquitectura 
evidencian a escaseza de oportunidades no mercado laboral local, posto que as taxas de 
inserción laboral fóra da área xeográfica considerada son moi elevadas.  
 
Como se observou nas seccións precedentes, estar empregado ou empregada non implica 
necesariamente ter un traballo que require altos niveis educativos. A Figura 8 presenta o 
cociente entre persoas contratadas nos grupos 1 e 2 e as persoas egresadas. En todos os casos, 
o cociente, que é inferior a un, evidencia a escaseza de oportunidades de emprego máis 
cualificado. Ademais, a ordenación por ramas é parecida á observada na Figura 7. Aínda que se 
trate de persoas de menos de trinta anos e, por tanto, con ocupacións que reflicten os primeiros 
anos das carreiras profesionais, o tecido empresarial da Coruña e Ferrol demostra unha escasa 
capacidade de absorción de titulados en ocupacións que requiran niveis educativos 
universitarios. Este resultado contrasta coa satisfacción xeral dos graduados e graduadas da UDC 
con respecto ás súas oportunidades laborais, oportunidades que, en gran medida, atopan fóra 
das áreas da Coruña e Ferrol (Observatorio Ocupacional – UDC, 2019). 
 

33 
 
 
Figura 8. Cociente persoas contratadas na área de influencia nos grupos ocupacionais 1 e 2 / persoas egresadas, 
por rama de coñecemento. 
 
Con respecto ao cociente persoas contratadas/egresadas por ámbitos de estudo (Figura 9), 
obsérvase certa variabilidade entre ámbitos da mesma rama. Hai seis ámbitos cun cociente 
superior ou igual a 1, é dicir, con exceso relativo de oportunidades de emprego: Filoloxía, 
Humanidades, Educación, Relacións Laborais, Terapia Ocupacional, e Xornalismo. No outro 
extremo, hai cinco ámbitos cun cociente inferior a 0,5, é dicir, para os cales se observa unha 
escaseza relativa de oportunidades laborais no sector privado (Enfermaría, Dereito, Enxeñaría 
Mecánica, outras Enxeñarías e Arquitecturas, e Ciencias da Actividade Física e do Deporte). 
Como é evidente, nalgúns ámbitos pesa especialmente a exclusión da función pública como 
posible saída laboral. Estes valores son aínda máis baixos se se limita a análise ás persoas 
contratadas nos grupos 1 e 2 da CNAE-09 (Figura 10). Neste caso, só hai dous ámbitos con exceso 
relativo de oportunidades laborais: Filoloxía e Humanidades. Ademais, hai nove ámbitos cun 
cociente inferior a 0,25.  
 
 
 
0.00
0.25
0.50
0.75
1.00
Artes e Humanidades Ciencias da Saúde Ciencias Ciencias Sociais eXurídicas Enxeñaría eArquitectura

34 
 
 
 
 
 
Figura 9. Cociente persoas contratadas na área de influencia/persoas egresadas, por ámbito de estudo. 
 
 
 
 
Ciencias daActividade Física eo DeporteOutras Enxeñarías eArquitecturasEnxeñaría MecánicaDereitoEnfermaríaEnxeñaría IndustrialSocioloxíaEconomíaFisioterapiaLogopediaEnxeñaría EléctricaEnxeñaría CivilADECienciasPeriodismoTerapia OcupacionalRelacións LaboraisEducaciónHumanidadesFiloloxía
0 1 2 3

35 
 
 
Figura 10. Cociente persoas contratadas na área de influencia nos grupos ocupacionais 1 e 2 / persoas egresadas, 
por ámbito de estudo. 
 
En xeral obsérvase, tamén a nivel de ámbito, que as áreas xeográficas consideradas ofrecen 
oportunidades limitadas de emprego a graduadas e graduados universitarios. A estrutura do 
tecido produtivo da área metropolitana da Coruña e da comarca de Ferrol determina unha 
incorporación inicial ao mercado laboral en ocupacións que requiren niveis de estudo máis 
baixos. Os informes futuros sobre a contratación de graduadas e graduados terán que analizar 
se esta circunstancia é só temporal ou se unha incorporación en niveis ocupacionais máis baixos 
dificulta o progreso posterior na carreira profesional. 
 
 
Ciencias daActividade Física edo DeporteEconomíaADESocioloxíaDereitoEnxeñaría IndustrialOutras Enxeñarías eArquitecturasCienciasRelacións LaboraisEnxeñaría MecánicaEnxeñaría EléctricaLogopediaEnxeñaría CivilEnfermaríaEducaciónPeriodismoFisioterapiaTerapia OcupacionalHumanidadesFiloloxía
0.0 0.5 1.0 1.5

36 
 
6. Conclusións 
 
Este informe pretende ofrecer unha panorámica das oportunidades de contratación para 
graduadas e graduados universitarios na área metropolitana da Coruña e a comarca de Ferrol 
durante o ano 2019. En particular, analízanse os rexistros de contratación do Servizo Público de 
Emprego, que inclúe os contratos das empresas privadas e os contratos laborais da 
Administración pública. Debido ao uso desta fonte de datos, os datos que se presentan neste 
informe non permiten estudar a inserción laboral dunha universidade ou dunhas titulacións 
concretas, senón que se refiren ao abanico de oportunidades laborais, maiormente no sector 
privado, a disposición da poboación estudada. 
 
A continuación, resúmense as conclusións principais. 
 
- Durante o ano 2019, na área xeográfica estudada, contratáronse 1638 graduadas e 
graduados universitarios menores de 30 anos, de calquera universidade. A maior parte 
destas persoas posúen un título da rama de Ciencias Sociais e Xurídicas (62,88 %). 
 
- O 50 % das persoas contratadas con titulación universitaria na área metropolitana da 
Coruña e na comarca de Ferrol concéntranse en sete actividades económicas: comercio ao 
retallo; educación; actividades deportivas, recreativas e de lecer; actividades 
administrativas de oficina; actividades sanitarias; servizos de comida e bebida; asistencia en 
establecementos residenciais. 
 
- Destacan por número de persoas contratadas as dúas primeiras actividades económicas, 
que se reparten de forma case equitativa o 26 % de todas as graduadas e os graduados 
contratados no período. Estas actividades son o comercio ao retallo e o ensino. 
 
- A distribución por actividades económicas presenta marcados rumbos de xénero. As 
mulleres contratadas para o comercio ao retallo representan o 15,35 % de todas as mulleres 
contratadas; o 7,29 % dos homes foron contratados para esta actividade económica. En 
xeral, os empregos das mulleres están moito máis concentrados en poucas actividades 
económicas. 
 

37 
 
- Aproximadamente o 54 % das persoas contratadas na área de influencia con titulación 
universitaria están empregadas como técnicos e profesionais de distintos ámbitos e 
categorías ou, de forma residual, como directores e xerentes. Ademais, outro 16 % ten un 
emprego de oficina, sen ou con tarefas de atención ao público. 
 
- O 14 % das persoas contratadas con titulación universitaria están ocupadas como 
traballadores ou traballadoras dos servizos de restauración e comercio. O 7,2 % das 
graduadas e graduados contratados desempeñan «ocupacións elementais», é dicir, son 
traballadoras e traballadores non cualificados en servizos, e peóns de agricultura, pesca, 
construción, industria manufactureira e transporte.  
 
- Na rama de Ciencias da Saúde obsérvase o maior número de oportunidades laborais. As 
persoas contratadas con titulacións de Ciencias da Saúde son as que, ao mesmo tempo, 
están ocupadas en maior porcentaxe nos grupos ocupacionais 1 e 2 (directores e xerentes; 
técnicos e profesionais científicos e intelectuais da saúde e o ensino; outros técnicos e 
profesionais científicos e intelectuais –80,4 %–), e menos nas ocupacións elementais 
(traballadores non cualificados en servizos; peóns –1,96 %–). 
 
- A rama de Ciencias Sociais e Xurídicas é a que presenta a menor porcentaxe de persoas 
contratadas nos grupos 1 e 2 (26,8 %). 
 
- A rama de Enxeñaría e Arquitectura, a pesar de ter unha porcentaxe moi baixa de persoas 
contratadas para ocupacións elementais (2,79 %), non alcanza a rama de Ciencias da Saúde 
en canto á porcentaxe de persoas contratadas en ocupacións dos grupos 1 e 2 (46,93 %). 
 
- A rama de Artes e Humanidades atópase nunha posición intermedia con respecto ás demais. 
A porcentaxe de persoas contratadas nos grupos ocupacionais 1 e 2 achégase ao 40 %, 
mentres que as persoas contratas en ocupacións elementais representan pouco menos do 
10 %. 
 
- Por rama de coñecemento, as ocupacións máis frecuentes (sector privado e contratación 
laboral da Administración pública) son: profesores de ensino non regulado de idiomas (Artes 
e Humanidades), vendedores en tendas e almacéns (Ciencias), enfermeiros non 
especializados (Ciencias da Saúde), monitores de actividades recreativas e de lecer (Ciencias 
Sociais e Xurídicas), e arquitectos técnicos e técnicos urbanistas (Enxeñaría e Arquitectura). 

38 
 
 
- Con respecto á porcentaxe de persoas contratadas na Coruña a Ferrol nos grupos 1 e 2 por 
ámbitos de estudo, destacan Enfermaría (95,92 %), Fisioterapia (94,29 %) e Outras Ciencias 
da Saúde (81,82 %). En todos os demais ámbitos, a porcentaxe de graduadas e graduados 
contratados nos grupos 1 e 2 é inferior ao 80 %. Hai seis ámbitos cunha porcentaxe inferior 
ao 20 % de persoas contratadas nos grupos 1 e 2: Socioloxía, Relacións Laborais, ADE, 
Ciencias da Actividade Física e do Deporte, e Economía (6,25 %). 
 
- Nos ámbitos de Fisioterapia, Terapia Ocupacional, Enxeñaría Mecánica, Enxeñaría Eléctrica 
e Outras Ciencias non se observa ningunha persoa contratada en ocupacións elementais. 
 
- A observación da relación entre persoas contratadas e persoas egresadas con menos de 
trinta anos de idade permite concluír que o tecido empresarial da Coruña e Ferrol ten unha 
escasa capacidade de absorción de titulados en ocupacións que requiran niveis educativos 
universitarios. Este estudo non permite determinar se esta circunstancia está limitada á 
inserción laboral dos graduados e graduadas máis novos, ou se o progreso da carreira 
profesional está asociado á transición cara a ocupacións que requiren niveis educativos 
superiores. Os próximos estudos terán que aclarar esta cuestión. 
 
- A fonte de datos utilizada implica a existencia de importantes limitacións que afectan ao 
alcance das conclusións deste estudo. Os rexistros públicos utilizados refírense unicamente 
a unha área xeográfica concreta e só inclúen os contratos para os cales existe obrigación de 
rexistro. En particular, a función pública está excluída da análise. Esta circunstancia é 
especialmente relevante para algunhas áreas e titulacións, onde a Administración pública 
representa un xacemento relevante de emprego. Por tanto, os datos ofrecidos han de se 
interpretar principalmente como oportunidades laborais no sector privado e na área da 
Coruña e Ferrol. Neste sentido, os próximos estudos deberán ampliar o seu alcance ao longo 
de dúas dimensións. Primeiro, ter en conta todas as oportunidades de emprego existentes 
na Administración pública. Segundo, ampliar o estudo a toda Galicia. A consideración dunha 
área xeográfica máis ampla, onde desenvolven a súa actividade profesional a gran maioría 
dos egresados e das egresadas da Comunidade, permitirá un estudo máis certeiro do axuste 
entre oferta e demanda de emprego. 
 
  

39 
 
Referencias bibliográficas 
 
Fundación CYD (2017). Informe CYD. Barcelona: Fundación Conocimiento y Desarrollo. [Data da última 
consulta: 9/12/2020] https://www.fundacioncyd.org/publicaciones-cyd/informe-cyd-2017/ 
Fundación CYD (2018). Informe CYD. Barcelona: Fundación Conocimiento y Desarrollo. [Data da última 
consulta: 9/12/2020] https://www.fundacioncyd.org/publicaciones-cyd/informe-cyd-2018/ 
IGE – Instituto Galego de Estatística (2019). Directorio de empresas e unidades locais [Data da última 
consulta: 9/12/2020]. Recuperado de https://www.ige.eu/web/mostrar_actividade_estatistica.jsp? 
idioma=gl&codigo=0307006001  
INE – Instituto Nacional de Estadística (2008). Introducción a la CNAE-2009 [Data da última consulta: 
9/12/2020]. Recuperado de: https://www.ine.es/dyngs/INEbase/es/operacion.htm?c=Estadistica_C& 
cid=1254736177032&menu=ultiDatos&idp=1254735976614 
INE – Instituto Nacional de Estadística (2012). Introducción a la CON-11 [Data da última consulta: 
9/12/2020]. Recuperado de: https://www.ine.es/daco/daco42/clasificaciones/Introduccion_CNO11 
.V02.pdf 
INE – Instituto Nacional de Estadística (2020). Cifras oficiales de población de los municipios españoles 
[Data da última consulta: 9/12/2020]. Recuperado de: https://www.ine.es/jaxiT3/Datos.htm?t= 
2868#!tabs-tabla 
Observatorio Ocupacional – UDC (2019). Inserción laboral e características do emprego dos egresados e 
das egresadas da Universidade da Coruña. Titulacións de grao, cohorte 2014-2015 [Data da última 
consulta: 9/12/2020]. A Coruña: Observatorio Ocupacional – UDC. Recuperado de: 
https://www.udc.es/export/sites/udc/observatorioocupacional/_galeria_down/Insercion-laboral-
00001/Insercion_cohorte20142015_galego.pdf_2063069239.pdf 
 
 
 
  

40 
 
Anexo. Ámbitos de estudo 
 
Preséntase a continuación a composición de todos os ámbitos de estudo por rama de 
coñecemento. En cada ámbito inclúense só os títulos de graos para os cales se rexistra, polo 
menos, unha persoa contratada na área xeográfica considerada, durante o ano 2019. É dicir, non 
se inclúen todos os graos e as denominacións de graos do sistema universitario español, por ser 
innecesarias para os efectos deste estudo.  
 
 
Táboa 13. Configuración por graos dos ámbitos da rama de Artes e Humanidades. 
 
 
 
  

41 
 
Táboa 14. Configuración por graos dos ámbitos da rama de Ciencias. 
 
 
 
 
 
 
  

42 
 
Táboa 15. Configuración por graos dos ámbitos de Ciencias da Saúde. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

43 
 
Táboa 16. Configuración por graos dos ámbitos de Ciencias Sociais e Xurídicas. 
 
 
 
 
 
 
 
 
 
 
  

44 
 
Táboa 17. Configuración por graos dos ámbitos de Enxeñaría e Arquitectura. 
 
 
 
 
 