gl
es
en
gl
es
en
UDC
A Universidade da Coruña constitúe o Comité de Seguimento do COVID-19
Nota de prensa
10/03/20 15:00
Covid-19 Institucional
A Coruña, 10 de marzo de 2020.- A Universidade da Coruña vén de constituír o Comité de Seguimento do COVID-19, presidido polo reitor, Julio Abalde, para articular as posibles medidas necesarias ante esta situación en función das instrucións que se reciban por parte das autoridades sanitarias competentes.
O Comité está a elaborar o Plan de continxencia da UDC ante o COVID-19 que se publicará na páxina web da UDC, na que xa hai información e enlaces ás páxinas sanitarias competentes na materia onde se ofrece información actualizada.
En coordinación coa Consellería de Sanidade, estase xestionando a presenza do estudantado que realiza prácticas clínicas nos centros sanitarios de maneira conxunta. Así mesmo, aprázanse as prácticas para o alumnado destinado en centros xeriátricos, para protexer a esta poboación residencial que constitúe un colectivo fráxil e sensible. Polo momento non hai ningunha situación de risco nin nas prácticas clínicas nin nas xeriátricas nin na docencia.
A Universidade da Coruña está en contacto permanente coas autoridades competentes no tema para, se é o caso, tomar as medidas oportunas, xunto coas outras universidades galegas, de forma coordinada con Sanidade e Educación.
Información sobre o Coronavirus (COVID-19):
https://www.udc.gal/gl/prl/vixilancia/coronavirus-2019-ncov/
A Universidade da Coruña emitirá información ademais a través da app UDC, que pode descargarse desde a páxina web principal www.udc.gal
Publicado por: Gabinete de Comunicación da UDC
Universidade da Coruña
Localización
Directorio telefónico
Suxestións
Contacto coa cidadanía
Mapa web
Aviso legal
Política de cookies
Portal de transparencia
Identidade corporativa
Oficina de Igualdade de Xénero
Perfil de contratante
Secretaría virtual estudantes
Portal de Novas
Canle interna de información
Biblioteca universitaria
Instagram
YouTube
Linkedin
Calendarios
App Store
Google Play
RSS