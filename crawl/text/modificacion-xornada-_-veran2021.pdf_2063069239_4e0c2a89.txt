Xerencia 
 
 
 
RESOLUCIÓN DA XERENCIA DO 10 DE XUÑO DE 2021 POLA QUE SE MODIFICA A 
RESOLUCIÓN DO 30/01/2019 QUE REGULA A XORNADA, O HORARIO DE 
TRABALLO, AS VACACIÓNS E A CONCESIÓN DE PERMISOS E LICENZAS DO 
PERSOAL DE ADMINISTRACIÓN E SERVIZOS DA UNIVERSIDADE DA CORUÑA 
O punto 2.2 do apartado segundo sobre a xornada e os horarios de traballo, da 
Resolución do 30/01/2019 que regula a xornada, o horario de traballo, as vacacións e a 
concesión de permisos e licenzas do persoal de administración e servizos da 
Universidade da Coruña, establece que:  
«2.2. Horario de verán, xornadas especiais e peche de centros. Do 1 de xuño ao 30 
de setembro, na Semana Santa, o luns e o martes de Entroido e as datas do Nadal 
comprendidas entre o 24 de decembro e o 7 de xaneiro, a xornada de traballo quedará 
establecida, salvo indicación expresa en sentido contrario da Xerencia da UDC, de luns a 
venres nestes horarios: 
a) De 8:45 h a 14:45 h na quenda de mañá (de 9:00 h a 14:00 h se a xornada semanal é 
de 35 horas). 
b) De 14:45 h a 20:45 h na quenda de tarde (de 14:00 h a 19:00 h se a xornada semanal é 
de 35 horas).  
c) No réxime de xornada partida, o horario de verán será de 8:45 h a 14:45 h (de 9:00 h 
a 14:30 h se a xornada semanal é de 35 horas), agás naqueles casos excepcionais 
xustificados en que os centros ou servizos soliciten outro e a Xerencia o autorice. 
Os horarios da correspondente semana grande serán comunicados pola Xerencia para 
os tres concellos implicados» 
 
O punto 2.3  do apartado segundo sobre a xornada e os horarios de traballo, da 
Resolución do 30/01/2019 que regula a xornada, o horario de traballo, as vacacións e a 
concesión de permisos e licenzas do persoal de administración e servizos da 
Universidade da Coruña, establece que: 
«2.3. Horarios de atención ao público na administración xeral. O horario de atención 
ao público será con carácter xeral de 8:30 h a 14:30 h de luns a venres.  
Nas xornadas establecidas no punto 2.2, o horario de atención ao público será de 9:15 h 
a 14:15 h de luns a venres.  
Estes horarios rexerán tamén para o Rexistro Xeral. Non obstante, a Secretaría Xeral e a 
Xerencia poderán establecer horarios especiais de atención ao público nesta unidade, así 
como noutras, naqueles casos en que as necesidades ou o interese do servizo o 
requiran». 
 
En relación coa referida resolución, recibíronse na Xerencia varias comunicacións de 
servizos, facultades e escolas en que manifestaban a súa preocupación polas 
consecuencias que o horario de verán tería na súa actividade académica e lectiva. 
Fundamentalmente, referíanse á data do inicio de cada novo curso académico en que 
as clases comezan ás 08.30h. e poden rematar despois das 20.30h. 
 
Código Seguro De Verificación o3s6N/RQXSe5DW/w6t+ZbA==Estado Data e hora
Asinado Por Ramón Alberto del Valle López - Xerente Asinado 10/06/2021 08:43:01
Observacións Páxina 1/2
Url De Verificación https://sede.udc.gal/services/validation/o3s6N/RQXSe5DW/w6t+ZbA==


Xerencia 
 
 
 
 
Por estas razóns, atendendo á prioridade da Universidade da Coruña que é a atención 
ao estudantado e ao abeiro da previsión que figura na propia resolución: «...salvo 
indicación expresa da Xerencia da UDC...»  
RESOLVO:  
1. Comunicar que os responsables do persoal das conserxarías dependentes de cada 
un dos centros, facultades e escolas da UDC deberán ter en conta as necesidades 
académicas e lectivas derivadas do inicio do novo curso académico o luns 06.09.2021 
e para iso:  
 No caso de que fose necesario a prestación de servizos dalgunha persoa da 
conserxaría fóra da xornada de traballo establecida para o horario de verán, 
tramitarase este exceso de xornada como servizos extraordinarios.  
 Poderase autorizar, dependendo das necesid ades do servizo, o aproveitamento 
desta compensación horaria ate o 31.03.2022. 
2. Modificar o horario de atención ao público nas xornadas do horario de verán do 
apartado 2.3 da Resolución do 30 de xaneiro de 2019 pola que se regula a xornada, o 
horario de traballo, as vacacións e a concesión de permisos e licenzas do persoal de 
administración e servizos da Universidade da Coruña que será de 09.00 h a 14.15 h de 
luns a venres 
 
A Coruña, asinado dixitalmente 
O xerente 
P.D. Reitor (RR 14/01/2020) 
 
Ramón del Valle López 
 
Código Seguro De Verificación o3s6N/RQXSe5DW/w6t+ZbA==Estado Data e hora
Asinado Por Ramón Alberto del Valle López - Xerente Asinado 10/06/2021 08:43:01
Observacións Páxina 2/2
Url De Verificación https://sede.udc.gal/services/validation/o3s6N/RQXSe5DW/w6t+ZbA==
