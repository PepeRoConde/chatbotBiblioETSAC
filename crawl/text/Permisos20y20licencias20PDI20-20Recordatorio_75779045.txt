Facultade de Ciencias do Deporte e a Educación Física 
 
RECORDATORIO PERMISOS E LICENZAS PDI (outubro, 2022) 
   
Despois dos cursos pasados onde, polas circunstancias forzadas pola pandemia, non 
houbo un funcionamento habitual na aplicación do procedemento do PDI para 
solicitar permisos e licencias e, unha vez revisada a n ormativa (UDC e Facultade9, 
remítese unha síntese a efectos operativos: 
   
1. O PDI realizará a súa solicitude de ausencia a través do portal do persoal 
 https://persoal.udc.es/  
 
2. Cubrirá e achegará a través de dita plataforma o impreso de solicitude de 
ausencias ou por motivos académicos ou por motivos particulares[1], 
acompañará á solicitude sempre a "Proposta Académica Alternativa "[2] 
utilizando o arquivo que o seu Departamento pon a disposición e cumprirá 
as seguintes condicións, que:  
a. A proposta de recuperación de clases e/ou titorías conservará 
unha distribución similar á afectada; é dicir: mesmo número de 
sesións, número de estudantes por sesión, mesma duración, etc.  
b. A proposta debe implicar unha viabilidade no calendario atendendo 
aos aspectos indicados na epígrafe anterior (a.)  
c. A proposta non interfira co horario asignado a outras materias do 
mesmo curso, nin que se poña en días u horarios non lectivos.  
d. Exista a dispoñibilidade de instalacións e equipamentos para o seu 
desenvolvemento.  
                    e.  Sexa viable a participación de todos os estudantes matriculado[3].   
 
3. Aínda que, no portal de persoal, a sucesión temporal do procedemento 
administrativo é Departamento - Decanato, para maior eficacia e menores 
molestias, suxírese que previamente ao trámite se contraste o plan 
alternativo co vicedecanato de Organización Académica respecto a súa 
viabilidade (punto 2.); e, a posteriori, a xestión  procederase coa maior 
fluidez para a resolución na orde indicado na plataforma, primeiro 
Departamento e, finalmente, Decanato. Coa consulta previa suxerida do 
plan alternativo, favorecerase o trámite e máis rápida aceptación da 
proposta, evitando estar supeditada, ademais do cumprimento do punto 2, 
a continxencias descoñecidas polo solicitante como, por exemplo, outras 
solicitudes con data anterior para os mesmos grupos afectos, actividades ou 

Facultade de Ciencias do Deporte e a Educación Física 
eventos que podan converxer nos mesmos días u horarios, instalacións ou 
equipamentos xa comprometidos pola Facultade, etc. A tramitación e 
resolución da solicitude  realizase na plataforma.  
Concedido o solicitado, a/o docente informará ós da "Proposta Académica 
Alternativa" aprobada.  
 
4. O Decanato poderá alterar moi excepcionalmente, e de xeito xustificado, o 
cumprimento dalgunhas das condicións establecidas no punto 2, co fin 
de garantir a satisfacción completa dos dereitos académicos dos 
estudantes. Concedido o solicitado o decanato tamén informará aos 
estudantes  da "Proposta Académica Alternativa" aprobada. 
 
 
[1] O portal do persoal diferencia:  
 
1. Por asuntos académicos de duración menor dun mes, que, si se cumpre cos requisitos, non 
desconta días de asuntos propios  
2. Por asuntos propios, que desconta días.  
A "Proposta Académica Alternativa" hai que presentala sempre, pero nun caso xustifícase a 
ausencia por asuntos académicos (1) por outra da mesma natureza, e por asuntos propios pódese 
ausentar sen xustificación por motivo académico.  
[2] As solicitudes determinadas por aplicación directa da Lei do Estatuto do traballador público no 
precisan do plan alternativo, aínda que para o mellor funcionamento da actividade, rogase, de ser 
posible, se achegue.  
[3] Xustificado, por exemplo, por declaración do grupo ou de delegada/o, ou representante en 
órganos de goberno colexiados de Departamento, Facultade ou UDC.  
 