 
Xerencia 
 
 
 
ASUNTO: Comunicación polo que se exime de realizar certos trámites en relación cos 
expedientes de gasto de contratos artigo 83 da LOU.  
 
 
Ao abeiro do texto refundido do Regulamento 1  para a contratación de servizos  científicos, 
técnicos, artísticos ou docentes (artigo 83 da Lei Orgánica de Universidades -LOU-) a UDC ten 
asinados contratos con algunhas entidades. Ao abeiro destes acordos o persoal PDI experto 
realiza diferentes traballos de avaliación técnico -económica no ámbito da I+D+i (por exemplo, 
Cámara Certifica, ENAC, LGAI Technological Center e similares).  
 
Para reducir a carga administrativa e contar coa información que a OTRI precisa no  marco dos 
anteditos acordos, dado que xa existe un documento contractual asinado entre ambas partes, 
non será preciso asinar un contrato art. 83 específico por cada servizo realizado. Será suficiente 
co documento de encargo por parte da entidade e a aceptación do investigador responsable, 
sempre que o importe do servizo non supere os 1.000 euros  (IVE non incluído). Tampouco 
será preciso a encomenda de servizo asinada polo investigador e autorizada pola vicerreitoría 
con competencias en investigación e transferencia.  
 
Nos casos expostos, unha vez que o responsable de asuntos económicos (RAE) recibe a 
documentación para tramitar o expediente de gasto que corresponda, deberá enviar á OTRI a 
factura emitida pola UDC dos traballos realizados e o documento de encargo ao investigador.  
 
A Directora de xestión económico-administrativa da OTRI, unha vez revisado o encargo e a 
factura expedida procederá a asinar o visto e prace na factura para a continuidade do 
expediente de gasto.  Deste xeito non será necesario que a OTRI solic ite documentación 
adicional aos investigadores en relación aos contratos artigo 83 que se indican. 
 
Para a tramitación do expediente o RAE presentará a factura expedida pola UDC no 
portafirmas, dirixida a Directora de xestión económico-administrativa da OTRI e acompañada 
do contrato art. 83 ou documento de encargo que corresponda. A OTRI indicará no campo de 
observacións da sinatura: “rexistrado na OTRI. A Directora de xestión económico-administrativa 
da OTRI”.  
 
Este tratamento efectúase para que a OTRI conte con información sobre estes expedientes sen 
que isto implique facer trámites adicionais en relación ao contrato artigo 83 asinado.  
 
Esta comunicación non afecta a normativa en vigor de contratos artigo 83 nin de tramitación de 
expedientes de gasto. 
 
Os trámites  indicados afectan aos expedientes de gasto que se tramiten a partir do día seguinte 
desta comunicación.  
 
Na data da sinatura dixital 
 
 
PDI  
RESPONSABLES DE ASUNTOS ECONÓMICOS 
 
 
                                                 
1 Regulamento publicado por Resolución do 2/9/2012 (DOGA de 1/10/2013) 
 
 
Código Seguro De Verificación hOaKgYwVhPAT1jGwxVb1hQ==Estado Data e hora
Asinado Por Vicexerente/a de Investigación e dos Asuntos Económinos da Investigación  -
María Yolanda Calaza Parajes
Asinado 14/06/2022 10:38:15
Director/a - Oficina de Transferencia de Resultados de Investigación (OTRI)  -
María Pilar Pintor Vázquez
Asinado 14/06/2022 09:53:08
Observacións Páxina 1/1
Url De Verificación https://sede.udc.gal/services/validation/hOaKgYwVhPAT1jGwxVb1hQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
