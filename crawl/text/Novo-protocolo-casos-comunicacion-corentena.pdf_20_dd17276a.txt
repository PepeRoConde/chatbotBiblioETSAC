                          
Páxina 1 de 2 
 
NOVO PROTOCOLO DE COMUNICACIÓN, CORENTENA E SEGUIMENTO 
DOS CASOS NA UDC 
 
Co obxecto de establecer as medidas de prevención específicas, atendendo á evolución 
da situación epidemiolóxica e sanitaria actual, e seguindo a tendencia de actuacións das 
autoridades sanitarias, infórmase o novo protocolo de comunicaci ón, corentenas e 
seguimento dos casos COVID-19 na UDC. 
 
En calquera caso, recórdase que, as persoas que experimenten algún dos síntomas 
máis comúns compatibles coa COVID -19, tales como febre, calafríos, tose, sensación 
de falta de aire, diminución do olfacto e do gusto, dor de gorxa, dores musculares, dor 
de cabeza, debilidade xeral, diarrea ou vómitos, deberá permanecer no seu domicilio e 
comunicalo ao seu servizo sanitario o antes posible. Igualmente, se existen conviventes 
no domicilio, deberá evitar o contacto con eles e, se é posible, usar un cuarto de forma 
exclusiva ata recibir instrucións do seu servizo sanitario. 
 
As actuacións son as seguintes: 
 
1. Positivo por proba diagnóstica de infección activa (test antíxenos, 
PCR,...) 
CASO A. Corentena de 7 días se nos 3 últimos non hai síntomas e tes a pauta 
completa de vacinación e seguimento sanitario. 
Se nos días 5º  a 7º non tes síntomas poderías retomar a actividade 
académica presencial extremando as precaucións e reducindo todo o 
posible as interaccións sociais, utilizando de forma constante a máscara 
e evitando o contacto con persoas vulnerables. 
CASO B. Corentena de 10 días se nos 3 últimos tes síntomas ou non tes a pauta 
completa de vacinación e seguimento sanitario. 
INFORMACIÓN 
TODOS/AS Se as autoridades sanitarias coñecen o caso, debes seguir as súas 
instrucións e recomendacións. 
Se as autoridades sanitarias non coñecen o caso, debes contactar con 
elas a través do 881 540 045, do teu centro de saúde ou médico de 
familia, ou a través da web do Sergas 
https://coronavirus.sergas.gal/Contidos/Autodeclaracion-caso-
sospeitoso-COVID ou da APP sergas mobil https://www.sergas.es/A-
nosa-organizacion/Aplicacion-mobil-Sergas-Mobil?idioma=es e seguir 
as súas instrucións e recomendacións. 
Co fin de avaliar a posible transmisión do virus na UDC, informar sobre 
a súa presenza ou contacto estreito con membros da comunidade 
universitaria nas 48 horas anteriores a coñecer que es positivo/a. 
 
ALUMNADO Informa ao profesorado da túa ausencia. 
Código Seguro De Verificación QV7WBN96QzK7hNDiqZVHqQ==Estado Data e hora
Asinado Por XERENTE  - Ramón Alberto Del Valle López Asinado 21/02/2022 09:24:59
Observacións Páxina 1/2
Url De Verificación https://sede.udc.gal/services/validation/QV7WBN96QzK7hNDiqZVHqQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


                          
Páxina 2 de 2 
 
PERSOAL Baixa médica / Conciliación Covid (habilita o traballo non presencial, 
indicándoo nas observacións).  
 
2. Contacto estreito cun positivo 
CASO C. Se presentas síntomas compatibles coa COVID-19 (febre, tose, 
sensación de falta de aire,...), fai corentena preventiva e contacta co 
teléfono gratuíto do Sergas 881 540 045 para solicitar atención médica 
e seguir as súas instrucións e recomendacións. 
INFORMACIÓN      
ALUMNADO Informa da situación a info.covid@udc.gal, xunto ao centro e ao 
profesorado da túa ausencia. 
PERSOAL Informa da situación a info.covid@udc.gal, xunto ao centro e solicita 
Conciliación Covid (habilita o traballo non presencial , indicándoo nas 
observacións).  
CASO D. Non presentas síntomas compatibles coa COVID-19 (febre, tose, 
sensación de falta de aire,...), entón podes facer vida normal e actuar 
con precaución. 
Recoméndase realizar un test de antíxenos se: 
 Aparecen síntomas compatibles coa COVID-19 
Seguir o indicado no CASO C 
 Non aparecen síntomas ao 5º día do contacto co positivo. 
Resultado test: 
- Negativo vida normal. 
- Positivo ir ao PUNTO 1. 
CASO E. Se o contacto estreito é cun positivo convivinte menor de 12 anos. So 
para persoal da UDC e alumnado con fillos/as. 
Informa da situación a info.covid@udc.gal, xunto ao centro e solicita 
Conciliación Covid (habilita o traballo non presencial) mentres perdure 
a situación de corentena do menor. 
Seguir as instrucións e recomendacións das autoridades sanitarias. 
Se tes síntomas ir ao CASO C. 
Se non tes síntomas ir ao CASO D. 
CASO F. Se un fillo menor de 12 anos e convivinte é contacto estreito dun 
positivo. So para persoal da UDC e alumnado con fillos/as. 
Informa da situación a info.covid@udc.gal, xunto co centro e solicita 
Conciliación Covid (habilita o traballo non presencial) mentres perdure 
a situación de corentena do menor. 
Seguir as instrucións e recomendacións das autoridades sanitarias. 
Código Seguro De Verificación QV7WBN96QzK7hNDiqZVHqQ==Estado Data e hora
Asinado Por XERENTE  - Ramón Alberto Del Valle López Asinado 21/02/2022 09:24:59
Observacións Páxina 2/2
Url De Verificación https://sede.udc.gal/services/validation/QV7WBN96QzK7hNDiqZVHqQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
