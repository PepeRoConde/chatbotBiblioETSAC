 
REGULAMENTO PARA A MATRÍCULA, ELABORACIÓN  E DEFENSA DO 
TRABALLO FIN DE MESTRADO UNIVERSITARIO (TFM) NA FACULTADE DE 
CIENCIAS DA COMUNICACIÓN 
1. Obxecto e ámbito de aplicacion  
A Normativa reguladora da matrícula e a defensa do Traballo fin de Mestrado 
Universitario1, a probada polo Consello de Goberno da UDC de 19 de decembro de 
2013, e m odificada po r posteriores acordos do Consello de Goberno de esta 
Universidade, nas seguintes datas: 30 de abril e 24 de xullo de 2014; 29 de xaneiro de 
2015; e 28 de xuño de 2016, establ ece que cada centro elaborar á e aprobar á un 
regulamento espec ífico para os TFM  que deber á respectar as directrices para a 
elaboración dos regulamentos relativos ao Traballo de Fin de Mestrado da UDC. 
O Estatuto do Estudante Universitario establece no artigo 27: «Os proxectos de fin de 
carreira, traballos de fin de grao e mestrado, as í como as teses de doutoramento, 
rexeranse pola súa normativa específica»2.  
Neste contexto, e coa finalidade de unificar os criterios e procedementos para garantir 
unha actuación homoxénea á hora de planificar e avaliar os T raballos de F in de 
Mestrado (en diante TFM) deste centro, establécense as seguintes normas de carácter 
xeral. Isto, sen prexu ízo das posibles particularidades de cada t ítulo do centro, que 
necesariamente deber án ser atendidas e convenientemente reguladas e publicadas 
como anexos a este regulamento.  
2. Órganos de control e seguimento do TFM 
2.1. O contido deste regulamento compl étase co resto de regulamentaci óns e 
procedementos da UDC que se atoparen en vigor.  
2.2. A Xunta de Centro  delegará na Comisión de Organización Acadé mica de cada 
Máster as seguintes tarefas: 
                                                 
1 Esta normativa desenvólvese en virtude do Real Decreto 1393/2007, de 29 de outubro, polo que se 
establece a ordenación das ensinanzas universitarias oficiais (BOE nº 260, de 30 de outubro de 2007). 
Modificado polo Real Decreto 861/2010, de 2 de xullo (BOE nº 161, de 3 de xullo de 2010). 
2 Real Decreto 1791/2010, de 30 de decembro, polo que se aproba o Estatuto do estudante universitario 
(BOE n.o 318, de 31 de decembro de 2010). 


a) a xestión dos TFM;  
b) establecer o calendario de defensa dos TFM en cada curso académico, dentro do 
marco de datas estipuladas polo Consello de Goberno da UDC;  
c) velar polo cumprimento do calendario de defensa dos TFM;  
d) velar pola aplicación deste regulamento e resolver as situacións extraordinarias que 
excepcionalmente puideren xurdir na aplicación do mesmo. 
2.3. A Comisión de Organizaci ón Acadé mica do Máster designará un C omité 
coordinador de TFM , formado por tres persoas: o responsable da titulación, o 
coordinador do mestrado correspondente, e un profesor do mestrado que exerza como 
secretario. As súas tarefas incluirán a asignación de directores e tribunais, así como a 
validación das propostas de TFM que lle sexan remitidas. 
3. Natureza e características do TFM 
3.1. O TF M supón a realización de maneira individual ou en grupo, en función da 
especialización do máster, dun traballo, baixo a supervisión dun ou máis directores, no 
que se reflicta que se teñen acadado as competencias da titulación. No caso de que a 
Comisión de Organización Académica do Mestrado considere oportuno que os traballos 
se realicen en grupo, tal  e como se indica na  normativa reguladora da matrícula e a 
defensa do Traballo Fin de Grao (TFG) e do Traballo Fin de Mestrado (TFM) no artigo 
2.1., “O traballo en grupo ten que ser fundamentalmente un proxecto coordinado, no que 
exista unha clara delimitación de tarefas entre os membros do grupo, de xeito que sexa 
perfectamente avaliable a participación de cada estudante no resultado global. A  
cualificación e o título do traballo será sempre individual para cada estudante”. 
3.2. No TFM  deben integrarse e desenvolverse os contidos formativos recibidos, así 
como as  capacidades, competencias e habilidades adquiridas durante o per iodo de 
docencia do mestrado. 
3.3. A titularidade dos dereitos de propiedade intelectual corresponder alle a quen o 
realice, segundo queda recolllido no apartado h) do artigo 8 do RD 1791/2010 do 30 de 
decembro, polo que se aproba o Estatuto do estudante universitario,  salvo q ue se 
establecese doutra maneira no documento de asignación do TFM que cada estudante 
debe asinar, nos termos e coas condicións previstas na lexislación vixente.  

3.4. No momento de depósito do TFM, os/as alumnos/as poderán autorizar a difusión, 
publicación ou reproducción do traballo.  No caso de que o/a autor/a do TFM non 
autorizase o depósito e a publicación deste no RUC, entre outras por razóns de 
confidencialidade, deberá solicitalo previamente ante a correspondente comisión de 
TFM, que resolverá en cada caso. 
4. Matrícula do TFM  
4.1. A matrícula do TFM realizarase dentro do prazo xeral para matrícula ordinaria que 
estableza a UDC, efectuando o abono dos prezos públicos que correspondan, conforme 
aos créditos que teña asignados.  
4.2. Para poder formalizar a matrícula do TFM será requisito imprescindible matricularse 
tamén de todas as materias necesarias para rematar o plan de estudos do mestrado.  
4.3. A matrícula dará dereito á defensa do TFM en dúas oportunidades no curso no que 
estea matriculado o alumno, e sempre que cumpra os requisitos para a súa avaliación.  
4.4. No caso de que o/a estudante non obteñ a avaliaci ón positiva, non concorra a 
ningunha das oportunidades da convocatoria ou non reúna os requisitos para presentar 
o traballo, deberá formalizar unha nova matr ícula noutro curso acadé mico e aboar os 
prezos públicos correspondentes aos cr éditos do TFM para poder dispor dunha nova 
convocatoria.  
5. Realización do TFM  
5.1. Poderán ser obxecto dun TFM todos aqueles proxectos no ámbito do título 
correspondente, e nos que se sintetizaren as competencias adq uiridas nas 
correspondentes ensinanzas. 
5.2. Os alumnos/as poderán propo r o tema do seu  TFM aos/ás membros do Comité 
coordinador de TFM.  
5.3. O Comité coordinador de TFM tamén poderá propor temas concretos ou liñas 
xenéricas. 
5.4. Para as propostas dos alumnos que sexan rexeitadas, o Comité coordinador do 
TFM dará indicacións aos estudantes para a modificación ou rep rantexamento das 
mesmas, que deberán ser presentadas de novo no prazo que se lles indique. 

5.5. Poderán realizarse TFM en colaboración con empresas, institucións públicas ou 
privadas, centros tecnolóxicos ou universidades. 
5.6. O TFM poderá estar realizado en calquera dos idiomas empregados na impartición 
do título obxecto do traballo, dacordo co disposto na memoria de verificación do título. 
6. Dirección do TFM  
6.1. Tódolos TFM terán asignado un/unha director/a académico/a, que deberá cumprir 
a dobre condición de ser profesor do mestrado, e pertencer aos  departamentos con 
docencia no plan de estudos do título obxecto do traballo.  No caso dos mestrados nos 
que así se recolla na súa memoria de implantación, os TFM tamén deberán ter un 
director ou titor do ámbito profesional. 
6.2. O/As  directores/as dos TFM serán responsables de: 
a) Expoñerlle ao alumnado as características do traballo, e orientalo no seu 
desenvolvemento. 
b) Realizar o seguimento da elaboración do TFM e velar polo cumprimento dos 
obxectivos fixados. 
c) Autorizar a presentación e defensa do TFM. 
6.3. A asignación de directores será levada a cabo seguindo un destes dous 
procedementos: 
a) Por acordo entre os estudantes e o profesor e o profesional (de ser necesario) q ue 
os han de dirixir. Neste  caso, os estudantes presentarán unha proposta breve de 
proxecto ao Comité coordinador do TFM que tras estudar a súa validez autorizará,  no 
seu caso, o desenvolvemento do mesmo.  
b) Por asignación por parte do C omité de coordinación de TFM . Neste caso os 
estudantes presentarán unha proposta breve de proxecto ao C omité coordinador do 
TFM que, tras estudar a súa validez e a adecuación do tema ao perfil e liñas propostas 
do profesorado dispoñible para a súa dirección, autorizará no seu caso o 
desenvolvemento do mesmo. 
 

6.4. Finalizado o procedemento anterior, o órgano competente publicará unha listaxe 
definitiva de directores de TFM. Calquera modificación posterior terá que efectuarse de 
común acordo entre o alumnado e o profesorado afectado, e en calquera caso sempre 
previa notificación do acordo alcanzado ao Comité coordinador de TFM. 
7. Depósito e defensa do TFM 
7.1. O alumnado que superase a totalidade dos créditos da titulación, agás os propios 
do TFM, poderá depositar o TFM para a súa defensa. 
7.2. O estudante debe solicitar a defensa do TFM  a través da secretaría virtual dentro 
do prazo establecido para cada convocatoria. O impreso xerado tras a solicitude deberá 
ser entregado na administración do centro xunto co TFM. 
7.3. Nas titulació ns de Mestrados Universitarios de 60 e de 120 cr éditos ECTS, a 
primeira oportunidade de defensa e avaliaci ón dos  TFM realizarase nos meses de 
maio/xuño/xullo. A segunda oportunidade de defensa e avaliación dos TFM realizarase 
nos meses de xullo/setembro. En tódolos casos, a Facultade respectará as datas límite 
que consten no calendario acadé mico aprobado polo C onsello de Goberno para a 
sinatura e entrega de actas. 
7.4. Cando concorr an circunstancias excepcionais que o alumnado acredite 
documentalmente, poderá formular unha solicitude de defensa extraordinaria, fóra dos 
prazos establecidos. Esta solicitude deberá entregarse na Administración da Facultade 
e será resolta polo correspondente Comité coordinador do TFM. 
7.5. O/a estudante pode solicitar, de modo excepcional, defender o TFG de forma non-
presencial. A súa solicitude, suficientemente motivada e acreditada nos estremos que 
correspondan, deberá dirixila ao Presidente da Comisión de Planes de Estudo, delegada 
do Consello de Goberno, para que sexa resolta por est e órgano que comprobará que 
se dan as condicións legais, técnicas, administrativas e económicas necesarias.  
 
8.  Avaliación dos TFM 
8.1. A gu ía docente correspondente ao TFM de cada mestrado establecer á os 
procedementos de defensa destes, as í como os criterios de avaliaci ón en cada 
modalidade que se permita, dacordo co disposto no plan de estudos de cada título e co 

acordado pola Comisi ón Académica do mestrado. En calquera caso, e como norma 
xeral, establécese o seguinte procedemento. 
8.2. A avaliación dos TFM realizarase por tribunais nomeados e constituídos ao efecto. 
Os tribunais de avaliación configuraranse da forma que estableza a Xunta de centro ou, 
no seu caso, a C omisión que teña as competencias delegadas, segundo o nú mero de 
alumnos matriculados e a temática dos diferentes TFM que se presenten.  
8.3. O tribunal estará constituido por tres persoas e os correspondentes suplentes. Os  
membros do tribunal deberán ser profesores do máster. En función das características 
do máster, tamén será necesario que no tribunal estean representados destacados 
membros da industria.  
8.4. Cada tribunal contará cunha persoa que o presida e outra que exerza como 
secretario/a, designadas ambas de acordo cos criterios que estableza a Comisión de 
Organización Académica do Máster. O resto dos membros terán a consideración de 
vogais.  
8.5. O/a director/a do TFM non poderá formar parte do tribunal.  
8.6. Se o tribunal estima oportuno aceptar o TFM para a súa defensa, o/a alumno/a 
deberá expor e defender o seu traballo durante un tempo máximo definido pola 
comisión. A exposición e defensa do TFM será pública. A continuación os membros do 
tribunal poderán facer as preguntas que consideren oportunas para cualificaren o TFM 
durante un tempo máximo definido pola comisión. 
8.7. Concluída a exposición e oídas as respostas do/a alumno/a, os membros do tribunal 
determinarán a cualificación que corresponda ao TFM . Á hora de cualificar o TFM o 
tribunal valorará os aspectos que deberán estar definidos na guía docente. A 
cualificación do TFM comunicaráselle a cada un dos alumnos unha vez consensuada a 
nota polos membros do tribunal, e redactarase unha acta individual para tal efecto. Esta 
cualificación outorgarase en función da escala numérica establecida no Real Decreto 
1125/2003, de 0 a 10, con expresión dun decimal, á que terá que engadírselle a 
correspondente cualificación cualitativa.  
8.8. O alumno que obteña unha cualificación igual ou superior a 9,0 puntos, segundo o 
criterio do tribunal avaliador, poderá acceder á mención de matrícula de honra. 

8.9. No caso de que  o/a alumno/a obteña unha cualificación de suspenso, o tribunal 
faralle chegar un informe coas recomendacións oportunas para a mellora do traballo e 
a súa posterior avaliación e defensa. Enviaráselle unha copia deste informe á/ás  
persoa/s que desenvolveran a tarefa de dirección do TFM. 
8.10. Excepcionalmente, para a avaliaci ón dos TFM , a Vicerreitor ía competente en 
materia de ordenaci ón acadé mica poder á autorizar, previa solicitude do centro, 
debidamente xustificada, que a avaliación non se realice por un tribunal. Neste caso, o 
centro determinará o procedemento de avaliación, que deberá figurar na solicitude de 
autorización e realizarase dacordo cos criterios de avaliaci ón da guí a docente. A 
xustificación das solicitudes basearase nas características e peculiaridades propias dos 
planes de estudo, ou por circunstancias excepcionais.  
 