 
 
 
 
Reitoría 
Maestranza núm. 9 - 15001 A Coruña 
Telf.: 981 167 000 
INFORMACIÓN SOBRE O PROCEDEMENTO PARA CAMBIO DE UNIVERSIDADE DE 
CUSTODIA DO EXPEDIENTE NOS ESTUDOS DE GRAO EN INTELIXENCIA ARTIFICIAL 
 
As persoas que, matriculadas na Universidade de Santiago de Compostela nos estudos de Grao 
en Intelixencia Artificial, desexen cambiar á Universidade da Coruña o seu expediente, 
axustaranse ao seguinte procedemento: 
1) Solicitude: 
a) Prazo: do 1 de xuño ao 1 de xullo de 2024, ambos os dous incluídos. 
b) Medio: correo electrónico dirixido á dirección soa@udc.gal, indicando: 
- Asunto: Cambio de universidade de custodia de expediente-Grao en Intelixencia 
Artificial. 
- Corpo do correo: Solicito o cambio do meu expediente nos estudos de Grao en 
Intelixencia Artificial dende a Univer sidade de Santiago de Compostela  á 
Universidade da Coruña. 
- Arquivos adxuntos: 
o Copia do DNI/Pasaporte/NIE en vigor. 
o Copia simple do expediente académico que recolla a situación da persoa 
solicitante na data da solicitude. 
2) Selección: a selección efectuarase tendo en conta, unicamente, a media do expediente 
universitario, sempre e cando as persoas solicitantes cumpran os requisitos de 
permanencia da UDC. 
Esta media calcularase tendo en conta a  situación do expediente da persoa solicitante 
unha vez pechadas as actas de cualificacións d as probas de avaliación da segunda 
oportunidade na Universidade de Santiago de Compostela. A U niversidade da Coruña 
solicitará á Universidade de Santiago de Compostela as correspondentes certificacións 
académicas para o cálculo da dita media. 
a) Listado provisional: 24 de xullo de 2024. 
b) Prazo de reclamacións: do 25 ao 29 de xullo de 2024. 
c) Listado definitivo: 31 de xullo de 2024. 
3) Matrícula: do 5 ao 23 de agosto de 2024. 
4) Prazas ofertadas: 5 (estas prazas non están  reservadas ás persoas procedentes da 
Universidade de Santiago de Compostela , senón que serán compartidas coas persoas 
procedentes da Universidade de Vigo). 
A información completa do procedemento pódese consultar na Normativa de Xestión 
Académica da Universidade da Coruña para o curso 2024/25. 
 