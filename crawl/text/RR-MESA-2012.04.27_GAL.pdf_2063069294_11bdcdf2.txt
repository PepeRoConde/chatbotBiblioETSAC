DOG Núm. 89 Xoves, 10 de maio de 2012 Páx. 17520
ISSN1130-9229 Depósito legal C.494-1998 http://www.xunta.es/diario-oficial-galicia
III. OUTRAS DISPOSICIÓNS
UNIVERSIDADE DA CORUÑA
RESOLUCIÓN do 27 de abril de 2012 pola que se establece a composición da 
Mesa de Contratación Permanente da Universidade da Coruña.
De conformidade co que está previsto no artigo 320 do texto refundido da Lei de contra-
tos do sector público, aprobado polo Real decreto lexislativo 3/2011, do 14 de novembro, 
así como no artigo 21 do Real decreto 817/2009, do 8 de maio, polo que se desenvolve 
parcialmente a Lei 30/2007, de contratos do sector público, esta reitoría, no exercicio das 
facultades que lle confire o artigo 36 do Decreto 101/2004, do 13 de maio, polo que se 
aprobaron os estatutos da Universidade da Coruña, modificados polo Decreto 194/2007, 
do 11 de outubro,
RESOLVE:
Primeiro.
Designar os membros da Mesa de Contratación da Universidade da Coruña, con ca -
rácter permanente e en razón dos postos que actualmente desempeñan, que se citan a 
continuación:
1. Presidencia: será exercida pola persoa titular da Vicerreitoría de Planificación Econó-
mica e Infraestruturas ou persoa en que delegue. 
2. Vogais permanentes:
a) Secretario/a xeral da Universidade.
b) Xerente/a da Universidade.
c) Xefe/a do Servizo de Intervención.
d) Xefe/a do Servizo de Asesoría Xurídica. 
3. Secretaría: será exercida pola persoa titular da Sección de Contratación.
CVE-DOG: t3rflc76-mvq4-lwy4-2h04-4mqcypuzbqo7


DOG Núm. 89 Xoves, 10 de maio de 2012 Páx. 17521
ISSN1130-9229 Depósito legal C.494-1998 http://www.xunta.es/diario-oficial-galicia
4. Vogais non permanentes: ás reunións da Mesa poderán incorporarse, por iniciativa 
da Presidencia, un membro da unidade directamente relacionada co expediente de que 
se trate ou especialistas que resulten necesarios en función da complexidade técnica do 
expediente que vaia tratarse na sesión.
Segundo.
No caso de vacante, enfermidade ou ausencia, establécese o seguinte réxime de su -
plencias para os membros da Mesa de Contratación:
1. Presidencia: a persoa titular da Presidencia será suplida polo/a titular da Vicerreitoría 
que corresponda, de acordo coa orde de prelación establecida no artigo 1 da Resolución  
do 16 de xaneiro de 2012, pola que se establece a estrutura orgánica dos servizos centrais 
da Universidade da Coruña e as competencias dos seus órganos directivos.
2. Vogais permanentes:
a) Secretario/a xeral da Universidade: será suplido/a pola persoa en que delegue.
b) Xerente/a da Universidade: será suplido/a pola persoa en que delegue, que dependa 
do órgano de contratación.
c) Xefe/a do Servizo de Intervención: será suplido/a pola persoa titular da sección ou, na 
súa ausencia, pola dun dos negociados do dito servizo.
d) Xefe/a do Servizo de Asesoría Xurídica: será suplido/a pola persoa titular da sección 
ou, na súa ausencia, pola dun dos negociados do dito servizo.
3. Secretaría: a persoa titular da Secretaría será suplida pola titular do Negociado de 
Contratación ou, na súa ausencia, pola dun dos negociados da Sección de Xestión Eco -
nómica.
Terceiro.
Para á valida constitución da Mesa deberán estar presentes a maioría absoluta dos seus 
membros e, en todo caso, o/a presidente/a, o/a secretario/a e dous vogais que teñan atribuí -
das as funcións correspondentes ao asesoramento xurídico e ao control económico-orza -
mentario do órgano de contratación.
CVE-DOG: t3rflc76-mvq4-lwy4-2h04-4mqcypuzbqo7


DOG Núm. 89 Xoves, 10 de maio de 2012 Páx. 17522
ISSN1130-9229 Depósito legal C.494-1998 http://www.xunta.es/diario-oficial-galicia
Cuarto.
Terán voz e voto todos os membros da Mesa sinalados no punto primeiro, excepto o/a 
secretario/a da Mesa e os vogais non permanentes, que actuarán con voz e sen voto.
Quinto.
A Resolución do 20 de xullo de 2010 pola que se nomeaban os membros da Mesa de 
Contratación Permanente da Universidade da Coruña, deixará de ser efectiva desde o mo -
mento en que produza efectos a presente resolución.
Sexto.
Esta resolución producirá efectos desde o día seguinte ao da súa publicación no Diario 
Oficial de Galicia .
A Coruña, 27 de abril de 2012.
Xosé Luís Armesto Barbeito  
Reitor da Universidade da Coruña
CVE-DOG: t3rflc76-mvq4-lwy4-2h04-4mqcypuzbqo7
