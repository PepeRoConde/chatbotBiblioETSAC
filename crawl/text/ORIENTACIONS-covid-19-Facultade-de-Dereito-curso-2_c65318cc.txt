Facultade de Dereito 
 
 
 
ORIENTACIÓNS BÁSICAS FRONTE Á COVID-19 
Curso 2020-2021 
(versión 2: 5.10.2020) 
 
 
 
Estas orientacións, que pretenden facilitar a organización e o funcionamento da Facultade 
de Dereito durante o curso 2020- 2021, resumen e complementan a normativa sanitaria, 
as normas xerais da UDC e as indicacións das autoridades da Facultade. 
 
Entradas e saídas da Facultade 
As portas de entrada e saída atópanse rotuladas e ben diferenciadas para facilitar o fluxo 
de estudantes, profesorado e traballadores no centro. 
A entrada ao edificio realizarase pola porta principal (andar baixo). O persoal docente e 
investigador poderá tamén acceder pola porta traseira (andar 3º).  
A saída do edificio da Facultade de Dereito realizarase pola porta principal (andar baixo) e 
pola porta traseira con peche de seguridade e barra de apertura interior (andar 3º).  
As escaleiras de subida serán as situadas na parte dianteira do edificio, tanto á esquerda 
como á dereita. 
As escaleiras de baixada serán as situadas na parte traseira do edificio, tant o á esquerda 
como á dereita, e a escaleira central. 
As escaleiras dianteiras e traseiras entre o 2º andar e o 3º andar terán dobre dirección e 
serán de subida e baixada. 
 
Máscara e distancia de seguridade 
Todas as persoas que estean na  Facultade de Dereito  deberán facer uso da máscara e 
manter a distancia de seguridade interpersoal en todo momento , agás nos despachos ou 
lugares de traballo de uso individual sen presenza doutras persoas.  
 
Xel hidroalcólico 
Existen dispensadores de xel hidroalcólico en punto s estratéxicos da Facultade para o uso 
das persoas que accedan ao centro. 
 
Corredores  
Co fin de garantir a distancia de seguridade nos desprazamentos polo centro colocouse 
sinalización horizontal no chan e nas escaleiras indicando as direccións de circulación.  

Facultade de Dereito 
 
 
 
 
Ascensores  
O uso do ascensor está restrinxido a persoas con limitacións ou dificultade de mobilidade 
e ao persoal autorizado. 
 
Aulas  
As aulas con dúas portas terán sinalizadas a entrada na parte traseira e a saída na parte 
dianteira. O alumnado realizará a entrada pola porta traseira e a saída pola porta 
dianteira. O profesorado entrará e sairá pola porta dianteira. 
O profesorado e o estudantado deberán procurar que, ao finalizaren as aulas, fiquen 
abertas as xanelas para permitir a ventilación. 
Cada estudante ocupará o mesmo posto durante todo o cuadrimestre. O posto estará 
numerado para facilitar a súa identificación. 
A indumentaria, bolsos, mochilas etc. colocaranse debaixo de cadansúa cadeira. 
Ao acceder ou abandonar as aulas, haberá que lavar as mans con auga e xabón ou utilizar 
xel hidroalcólico. 
 
Aseos  
Os aseos contan con carteis informativos sobre a súa capacidade e o lavado de mans. 
Instaláronse dispensadores de papel para secado de mans. Os secadores de mans 
atópanse fóra de servizo. 
 
Plan de prevención e hixiene 
A Facultade dispón  dun plan de prevención e hixiene propio promovido polo Servizo de 
Prevención de Riscos Laborais que recolle as medidas en materia de seguridade fronte a 
pandemia adoptadas e, en particular, como se reflicten no centro. Ademais, existen plans 
específicos preparados polos Servizos de biblioteca, reprografía, limpeza e cafetaría. 
É importante consultar con frecuencia a páxina web, onde se publicarán as novas e 
posibles modificacións (http://www.dereito.udc.es/protocolo-covid-19/). 
 
Aparición ou comunicación dun caso de covid-19 
Se un profesor/a ou estudante da Facultade de Dereito presenta síntomas compatibles 
coa covid-19 ou estivo en contacto cun caso de covid-19 posible, probable ou confirmado, 
ademais de seguir as indicacións das autoridades sanitarias, d ebe comunicalo por correo 
electrónico aos enderezos info.covid@udc.gal; prl@udc.es; decano.dereito@udc.es; 
decanato.dereito@udc.es, para que os servizos da Universidade e da Facultade  podan 
adoptar as medidas necesarias. 
 