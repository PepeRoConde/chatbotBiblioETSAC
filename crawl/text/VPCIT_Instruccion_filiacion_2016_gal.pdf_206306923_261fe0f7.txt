  
1 
 
 
Instrución para os autores da Universidade da Coruña (UDC) sobre a filiación institucional de 
publicacións científicas  
 
Introdución 
 
Esta instrución ten como obxectivo garantir o uso correcto e consistente da filiación institucional da 
Universidade  da  Coruña  nos  resultados  da  investigación.  Esto  facilitará  o  seguimento  da  produción 
científica da UDC e a visibilidade dos autores nas bases de datos de publicacións, repositorios, buscadores 
na rede, etc. A correcta identificación das publicacións da UDC, ademais de asegurar prestixio académico 
para a Universidade, garantiza tanto a recuperación das publicacións e das citas por elas recibidas como a 
adecuada obtención de indicadores, aspecto este de gran importancia no financiamento da Universidade.  
 
En consecuencia, o motivo desta instrución é duplo: que en todas as publicacións realizadas por autores da 
UDC apareza sempre citada a Universidade, e que esa cita sexa homoxénea para evitar a dispersión da 
produción científica.  
 
A instrución aplícase a todo o persoal académico e investigador, fixo ou temporal, e aos estudantes cuxos 
resultados de investigación deriven do seu traballo na Universidade, ben por becas de investigación ou por 
calquera outra forma de utilización de instalacións, recursos e servizos da Universidade. Aplícase tamén aos 
profesores honorarios, e a todo o persoal da UDC vinculado a varias institucións (sector hospitalario ou 
outra institución/centro de I+D+i) ou con outros acordos de asociación. A UDC debe ser citada cando a 
institución teña feito unha contribución necesaria, independentemente do empleo formal do autor ou do 
financiamento do seu posto.  
Todos os autores da UDC teñen a responsabilidade individual de asegurar que nas súas publicacións 
empregan o acordado nesta instrución (*) 
Instrución 
1. Todos os autores da UDC deben citar á Universidade da Coruña como a súa base de investigación 
institucional cando teñan que introducir os datos da súa filiación en artigos de investigación, ponencias e 
outras publicacións.  
2. Universidade da Coruña debe escribirse desta forma completa, en galego, sen siglas nin abreviaturas.  
No suposto de que fose necesario referenciar adicionalmente á institución en inglés, a forma utilizada será 
“University of A Coruna”. 
3. Universidade da Coruña deberá rexistrarse como o primeiro elemento ao introducir a filiación. Que 
apareza  en  primeiro  lugar  asegura  que  tanto a  UDC  como  o  Grupo  de  Investigación,  Departamento, 
Instituto, Facultade ou Escola reciben recoñecemento.  
 
____________________________________________________________________________________ 
(*) A Ley 14/2011 da Ciencia, a Tecnoloxía e a Innovación (art. 15 j) determina entre os deberes do persoal investigador o de 
utilizar a denominación das entidades para as que presta servizos na realización da súa actividade científica, de acordo coa 
normativa interna de ditas entidades e os acordos, pactos e convenios que éstas subscriban. 
UDC: Aumentar a visibilidade forma parte das liñas do Plano Estratéxico 2013‐2020, aprobado polo Claustro o 4‐12‐2013.

  
2 
 
 
 
 
Cando excepcionalmente esto non sexa posible, Universidade da Coruña debe figurar de forma visible 
hacia o principio da filiación, e en calquera caso non máis lonxe do terceiro elemento dentro da cita. Doutro 
xeito,  existe  un  risco  real  de  que  a  institución  non  sexa  acreditada  nas  análises  externas  de  lectura 
mecánica de datos bibliométricos. 
4. O Grupo de Investigación, Departamento, Instituto ou Facultade/Escola poden aparecer como elementos 
secundarios da filiación se hai espacio suficiente, mais nunca a expensas de omitir Universidade da Coruña.  
Estas  filiacións  secundarias  pódense  escribir  en  galego,  castelán  ou  inglés,  segundo  conveña,  e  usar 
acrónimo de existir. Na web da UDC están listados os nomes nos tres idiomas  
 
https://www.udc.es/centros_departamentos_servizos/areas/ 
https://www.udc.es/centros_departamentos_servizos/departamentos/ 
https://www.udc.es/centros_departamentos_servizos/centros/ 
 
5. Filiación institucional múltiple dun mesmo autor.  
No caso de autores con pertenza a mais dunha institución, ou que dentro da UDC pertenzan a varias 
unidades  que  teñan  dependencias  diferentes,  é  recomendable  realizar  varias  firmas  e  rexistrar  por 
separado cada unha delas, garantindo que a Universidade da Coruña está incluida. Esta práctica tamén 
mellora a visibilidade e os índices de valoración dos investigadores.  
5.1 Persoal asociado a dúas ou máis institucións: 
 No caso de investigadores de centros mixtos dependentes de varias institucións, se cumprirá o 
recollido ao respecto nos convenios ou acordos, pero sempre debe aparecer a Universidade da 
Coruña en primeiro ou segundo lugar (sen usar siglas nin abreviaturas). 
 
 Os investigadores vinculados a varias institucións (sector hospitalario ou otra institución de I+D+i) 
que ademais sexan persoal académico da UDC, deben incluir a filiación á Universidade da Coruña en 
primeiro lugar (sen siglas nin abreviaturas) xunto coa filiación da outra institución. 
 
5.2 Persoal visitante que realice estadías noutras universidades ou centros de investigación. 
      Recoméndase indicar a doble filiación, tanto á institución de orixe como á de destino. En todo caso: 
 
 Os  investigadores  da  UDC  que  realicen  estadías  temporais  deberán  manter  a  súa  filiación  coa 
Universidade da Coruña. 
 
 O persoal doutras institucións que realicen estadías na UDC filiarán á Universidade da Coruña as 
publicacións que total ou parcialmente estean relacionadas coa dita estadía. 
6. Dirección, código postal, cidade e País. Son datos relevantes e hai que poñer, ao menos, o código postal, 
a cidade e o país. Recoméndase como mais sinxelo poñer o nome do Centro e a zona do Campus (Elviña, 
Zapateira, Oza, Bastiagueiro, Riazor, Esteiro, Serantes). Todos os centros da UDC poden utilizar o código 
postal de correspondencia para organismo oficial: 15071 para o Campus de A Coruña e   15471 para o 
Campus de Ferrol. O nome do país pode ir en español ou en inglés (España/Spain), dependendo do 
contexto nacional ou internacional.  
 

  
3 
 
 
 
 
  Firma dunha publicación ou contribución científica
Datos do autor: 
 
Filiación institucional:  
 
Nome do autor * (obrigatorio)
ORCID ** (recomendado) 
Nome da institución: Universidade da Coruña (obrigatorio) 
Nome do grupo de investigación, departamento, instituto ou centro (opcional) 
Dirección, código postal, cidade e país (obrigatorio) 
 
A  dirección  de  correo  electrónico  debe  ser  a  institucional  proporcionada  pola  UDC  coa  forma 
usuario@udc.es  / usuario@udc.gal 
 
Algúns exemplos e informacións complementarias inclúense nun apéndice á presente instrución.  
 
 
 
A Coruña,  17  xuño de 2016 
 
 
 
O Vicerreitor de Política Científica, Investigación e Transferencia 
 
 
 
Salvador Naya Fernández 
 
 
 
 
 
 
 
 
 
 
 
 
 
 
 
 
 
 
 
 
 
_______________________________________________________________________________________ 
* Nome do autor: É importante que se utilice sempre a mesma forma e grafía, evitando abreviaturas. A causa das prácticas 
de indexación anglosaxonas, recoméndase incluir un guión entre aqueles elementos que as bases de datos non deberían 
separar cando o autor desexe que apareza (nomes de pila compostos, dous apelidos, apelidos compostos). 
** ORCID (Open Research & Contributor ID) servizo gratuíto que proporciona un identificador dixital único para os autores 
do ámbito científico e académico. Ter un número ORCID é a vía óptima para identificarse univocamente como autor, e 
atribuírselle correctamente todas as súas publicacións. Ademais, permite enlazar con outros perfís persoais como o Research 
ID de Wos of Science, Scopus ID, Google Scholar Citations 

  
4 
 
 
 
 
Apéndice 
(Instrución para os autores da Universidade da Coruña (UDC) sobre a filiación institucional das publicacións científicas) 
A) Propósito 
Recentes análisis bibliométricos realizados polo Servizo de Biblioteca mostran que durante o período de 
1990‐2015, nas publicacións que corresponderían estar filiadas á Universidade da Coruña aparecen mais de 
400 variantes de nomes sen estar citada a institución. Doutra parte, nas publicacións que aparecían filiadas 
á Universidade derónse máis de 70 variantes do nome da UDC. Esto perxudica tanto aos autores como á 
Universidade,  restándolles  visibilidade  e  financiamento.  Ainda  que  a  situación  vaise  correxindo,  a 
colaboración  de  todos  os  autores  é  imprescindible  para  evitar  a  perda  e  dispersión  da  actividade 
investigadora nas bases de datos que recollen e referencian a produción científica das institucións. 
B) Exemplos. Os seguintes exemplos creáronse para orientar na aplicación da instrución: 
 
Modelo xeral: 
Nome do Investigador [http://orcid.org/0000‐0000‐0000‐0000] 
Universidade da Coruña, Grupo de Investigación /Departamento/Instituto/Facultade/Escola (según sexa 
aplicable), Nome do Centro e zona do campus (Elviña/ Zapateira/ Oza/ Bastiagueiro/ Riazor/ Esteiro, 
Serantes), 15071 A Coruña / 15471 Ferrol (según proceda), España/Spain (según proceda). 
Exemplos: 
Nome do Investigador [http://orcid.org/0000‐0000‐0000‐0000] 
Universidade da Coruña, Grupo de Xenética de Organismos Mariños, Departamento de Bioloxía Celular e 
Molecular, Facultade de Ciencias, Zapateira, 15071 A Coruña, Spain 
Nome do Investigador [http://orcid.org/0000‐0000‐0000‐0000] 
Universidade da Coruña, Facultad de Derecho, Elviña, 15071 A Coruña, España 
Nome do Investigador [http://orcid.org/0000‐0000‐0000‐0000] 
Universidade da Coruña, Models and Applications of Distributed Systems (MADS), Faculty of Computer 
Science, Elviña, 15071 A Coruña, Spain 
Exemplo de Instituto: 
Nome do Investigador [http://orcid.org/0000‐0000‐0000‐0000] 
Universidade da Coruña, Grupo de Neurociencia e Control Motor (NEUROcom), Instituto de Investigación 
Biomédica de A Coruña (INIBIC), Oza, 15071 A Coruña, Spain 
(Podense realizar outras filiacións institucionais separadas, como nos exemplos seguintes) 
Exemplo de autor con varias firmas: (1, 2, 3) 
Nome do Investigador [http://orcid.org/0000‐0000‐0000‐0000] 
(1) Universidade da Coruña, Grupo de Polímeros, Centro de Investigacións Tecnolóxicas (CIT), Esteiro, 15471 
Ferrol, Spain 
(2) Universidade da Coruña, Departamento de Física, Facultade de Ciencias, Zapateira, 15071 A Coruña, 
Spain 
(3) Imperial College London, Polymer and Composite Engineering (PaCE) group, South Kensington,London 
SW7 2AZ, UK 
 

  
5 
 
 
 
Exemplo de autor vinculado a varias institucións: (1,2) 
Nome do Investigador [http://orcid.org/0000‐0000‐0000‐0000] 
(1) Universidade da Coruña, Grupo Fisiopatoloxía Endocrina, Nutricional e Médica, Departamento de 
Medicina, Facultade de Ciencias da Saúde, Oza, 15071 A Coruña, Spain  
(2) Complexo Hospitalario Universitario A Coruña (CHUAC), Servizo de Endocrinoloxía, Xubias de Arriba 84, 
15006 A Coruña, Spain 
Exemplo de persoal da UDC visitante (1,2) 
Nome do Investigador [http://orcid.org/0000‐0000‐0000‐0000] 
(1) Universidade da Coruña, Department of Industrial Engineering, Higher Polytechnic University College, 
Esteiro, 15471 Ferrol, Spain 
(2) University of Tsinghua, School of Materials Science and Engineering, Beijing 100084, China 
_________ 
 
Información complementaria 
Recoñecemento do financiamento nas publicacións. Asegúrese de que as súas publicacións cumpren cos 
requisitos dos financiadores das axudas. Aínda que é facil pasalo por alto xa que os editores a menudo non 
o solicitan, é importante recordar que a maioría das entidades financiadoras das investigacións requiren 
que os autores recoñezan o seu patrocinio nos resultados da investigación.  
Xunto cos datos da publicación, debe enviarse o recoñecemento da subvención para que esta información 
apareza na sección de agradecementos do material publicado. 
Teña en conta tamén as políticas dos financiadores relacionadas co acceso aberto e cos datos xerados 
durante o proceso de investigación (*) 
 
 
 
 
 
 
____________________________________________________________________________________________
* Acceso aberto ás publicacións. Os investigadores que participen en proxectos de investigación financiados pola Unión 
Europea a través do programa Horizonte 2020 ou polo Goberno de España están obrigados a depositar en acceso aberto as 
publicacións resultantes. Consiga o seu espazo dixital: Os autores poden depositar no RUC (Repositorio Institucional da 
UDC) as publicacións en Acceso Aberto, e logo poden enlazar desde aquí con servizos externos como ResearchGate ou 
Academia.edu. Estas redes profesionais para científicos e investigadores son ferramentas de grande utilidade para axudar a 
promover a súa investigación.  
*Datos da Investigación. É un requisito de certos proveedores de fondos de investigación, e nestes casos debe incluir na súa 
publicación unha declaración que indique a ubicación e accesibilidade dos datos subxacentes á investigación. 
 