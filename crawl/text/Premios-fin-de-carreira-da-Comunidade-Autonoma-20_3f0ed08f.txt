DOG Núm. 172 Mércores, 26 de agosto de 2020 Páx. 33790
ISSN1130-9229 Depósito legal C.494-1998 https://www.xunta.gal/diario-oficial-galicia
III. OUTRAS DISPOSICIÓNS
CONSELLERÍA DE EDUCACIÓN, UNIVERSIDADE E FORMACIÓN 
PROFESIONAL
ORDE do 12 de agosto de 2020 pola que se establecen as bases reguladoras e 
se procede á convocatoria dos premios fin de carreira da Comunidade Autónoma 
de Galicia para o alumnado que rematou os seus estudos universitarios no 
ano 2019 nas universidades do Sistema universitario de Galicia (código de 
procedemento ED415A).
O Estatuto de autonomía de Galicia, no seu artigo 31, establece como competencia 
plena da Comunidade Autónoma de Galicia a regulación e administración do ensino en 
toda a súa extensión, niveis e graos, modalidades e especialidades, no ámbito das súas 
competencias.
A Lei 6/2013, do 13 de xuño, do Sistema universitario de Galicia (DOG núm. 125, do 3 
de xullo), regula o dito sistema, con respecto á autonomía universitaria, no marco do Siste­
ma universitario español e do Espazo Europeo de Educación Superior.
No artigo 108.1 da referida lei establécese que, sen prexuízo das competencias do Es­
tado, a Xunta de Galicia articulará unha política en materia de axudas e bolsas ao estudo e 
á investigación, mediante convocatorias anuais, para garantir que todo o estudantado que 
cumpra as condicións para cursar estudos universitarios con aproveitamento poida acce ­
der, en condicións de igualdade, aos estudos universitarios e poida desenvolvelos sen ser 
excluído por razóns económicas.
No ámbito da súa competencia, a Consellería de Educación, Universidade e Forma ­
ción Profesional, a través da Secretaría Xeral de Universidades, desenvolve anualmente 
diversas liñas de axuda ao alumnado de ensino universitario encamiñadas a favorecer 
a calidade, a competencia, a igualdade de oportunidades e a excelencia no rendemento 
académico.
A promoción, desenvolvemento e mellora da calidade do Sistema universitario de Gali ­
cia implica tamén apreciar e incentivar a excelencia académica dos seus estudantes como 
aposta de futuro do noso país. Esa implicación é a que leva á Consellería de Educación, 
Universidade e Formación Profesional a seguir recoñecendo o esforzo, traballo e dedica ­
ción do alumnado que remata os estudos universitarios cunha excelente traxectoria acadé­
mica convocando cada ano os premios fin de carreira.
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33791
ISSN1130-9229 Depósito legal C.494-1998 https://www.xunta.gal/diario-oficial-galicia
Esta orde axústase ao disposto na Lei 9/2007, do 13 de xuño, de subvencións de Galicia 
(DOG núm. 121, do 25 de xuño) e, en concreto, no relativo aos principios de obxectivida ­
de, concorrencia e publicidade na concesión de axudas e subvencións, e no establecido 
no Decreto 11/2009, do 8 de xaneiro, polo que se aproba o Regulamento da Lei 9/2007 
(DOG núm. 20, do 29 de xaneiro de 2009), e as disposicións aplicables da Lei 38/2003, do 
17 de novembro, xeral de subvencións (BOE núm. 276, do 18 de novembro), a Lei 1/2016, 
do 18 de xaneiro, de transparencia e bo goberno (DOG núm. 30, do 15 de febreiro), e no 
Decreto 132/2006, do 27 de xullo (DOG núm. 153, do 9 de agosto), polo que se regulan 
os rexistros públicos creados nos artigos 44 e 45 da Lei 7/2005, do 29 de decembro, de 
orzamentos xerais da Comunidade Autónoma de Galicia para o ano 2006 (DOG núm. 153, 
do 9 de agosto).
Na súa virtude, e no uso das atribucións que me foron concedidas,
DISPOÑO:
Artigo 1. Obxecto
1. O obxecto desta orde é establecer as bases reguladoras e convocar, en réxime de 
concorrencia competitiva, os premios fin de carreira da Comunidade Autónoma para o 
alumnado que rematou brillantemente os seus estudos universitarios conducentes a unha 
titulación oficial de grao no curso académico 2018/19, nas universidades do Sistema uni ­
versitario de Galicia (código de procedemento ED415A).
2. Estes premios, ademais de ter asignada unha dotación económica, supoñen un reco ­
ñecemento de carácter oficial para o alumnado que conta co mellor expediente académico 
de entre as persoas solicitantes.
Artigo 2. Orzamento
A Consellería de Educación, Universidade e Formación Profesional financiará estes pre­
mios con cargo á aplicación orzamentaria 10.40.422C.480.0 dos orzamentos xerais da 
Comunidade Autónoma de Galicia para o ano 2020, cunha contía global de 339.500 euros, 
sen prexuízo de poder ser incrementada de acordo coas dispoñibilidades orzamentarias 
da consellería, de conformidade cos supostos contemplados na Lei 9/2007, do 13 de xuño, 
de subvencións de Galicia (DOG núm. 121, do 25 de xuño) e no Decreto 11/2009, do 8 de 
xaneiro, polo que se aproba o Regulamento da Lei 9/2007 (DOG núm. 20, do 29 de xaneiro 
de 2009).
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33792
ISSN1130-9229 Depósito legal C.494-1998 https://www.xunta.gal/diario-oficial-galicia
Artigo 3. Requisitos das persoas solicitantes
Poderá solicitar estes premios o alumnado universitario que cumpra os seguintes requi ­
sitos:
a) Teren cursado integramente os estudos da titulación universitaria pola que opta ao 
premio nas universidades do Sistema universitario de Galicia. 
b) Teren unha puntuación media no seu expediente académico igual ou superior a 
8,50 puntos, para o alumnado das ramas de coñecemento de Artes e Humanidades, Cien ­
cias Sociais e Xurídicas, Ciencias e Ciencias da Saúde; e 7,50 puntos, para o alumnado da 
rama de Enxeñaría e Arquitectura. 
c) Non poderán obter un premio fin de carreira aquelas persoas que xa obtiveron un en 
anteriores convocatorias.
Artigo 4. Período e dotación do premio
1. Para os efectos desta orde, entenderase por curso académico o período comprendido 
entre o 1 de setembro de 2018 e o 30 de setembro de 2019.
2. As persoas premiadas recibirán unha dotación económica dun máximo de 3.500 eu ­
ros e un diploma acreditativo desta distinción.
3. Só se poderá recibir un premio por persoa. Na simultaneidade de graos, no caso de 
que unha persoa resulte seleccionada en máis dun grao, deberá escoller en que grao des ­
exa recibir o premio.
Artigo 5. Forma e prazo de presentación de solicitudes 
1. As solicitudes presentaranse obrigatoriamente por medios electrónicos a través do 
formulario normalizado (anexo II) dispoñible na sede electrónica da Xunta de Galicia, 
https://sede.xunta.gal
Se algunha das persoas interesadas presenta a súa solicitude presencialmente, será 
requirida para que a emende a través da súa presentación electrónica. Para estes efectos, 
considerarase como data de presentación da solicitude aquela en que fose realizada a 
emenda. 
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33793
ISSN1130-9229 Depósito legal C.494-1998 https://www.xunta.gal/diario-oficial-galicia
Para presentar as solicitudes poderá empregarse calquera dos mecanismos de identi ­
ficación e sinatura admitidos pola sede electrónica da Xunta de Galicia, incluído o sistema 
de usuario e clave Chave365 (https://sede.xunta.gal/chave365). 
Unha vez formalizada a solicitude, deberá asinala a persoa interesada con calquera 
dos sistemas de sinatura admitidos pola sede electrónica e enviada polo procedemento 
electrónico establecido; quedará así presentada para todos os efectos. Non se terán en 
conta aquelas solicitudes cubertas por vía telemática que non completen o proceso de 
presentación establecido e obteñan o xustificante de solicitude, que deberá conservar a 
persoa solicitante para acreditar, no caso de que resulte necesario, a presentación de súa 
solicitude no prazo e na forma establecidos.
2. As solicitudes subscribiraas electronicamente a persoa interesada ou a persoa que 
acredite a súa representación por calquera medio válido en dereito.
3. Para a presentación electrónica deste procedemento, a sede electrónica da Xunta 
de Galicia dispón de instrucións de axuda, que deberán ser observadas en todo momento 
polas persoas solicitantes. En caso de dúbida, dificultades técnicas ou necesidade de máis 
información durante o proceso de obtención dos formularios, poderán dirixirse ao teléfono 
de información 012 ou ao enderezo electrónico 012@xunta.gal
Se as dúbidas están relacionadas coa presente convocatoria, poderán facer as súas 
consultas no enderezo electrónico orientacion.sug@edu.xunta.es
4. O prazo de presentación de solicitudes será dun mes, contado desde o día seguinte 
ao da publicación desta convocatoria no Diario Oficial de Galicia. Entenderase como último 
día do prazo o correspondente ao mesmo ordinal do día da publicación. Se o último día de 
prazo for inhábil, entenderase prorrogado ao primeiro día hábil seguinte e, se no mes do 
vencemento non houber día equivalente ao inicial do cómputo, entenderase que o prazo 
finaliza o último do mes.
Artigo 6. Documentación complementaria necesaria para a tramitación do procede -
mento
1. As persoas interesadas deberán achegar coa solicitude a seguinte documentación:
Acreditación da representación por calquera medio válido en dereito no caso de actuar 
por medio de representante.
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33794
ISSN1130-9229 Depósito legal C.494-1998 https://www.xunta.gal/diario-oficial-galicia
Non será necesario achegar os documentos que xa fosen presentados anteriormente. 
Para estes efectos, a persoa interesada deberá indicar en que momento e ante que ór­
gano administrativo presentou os citados documentos. Presumirase que esta consulta é 
autorizada polas persoas interesadas, salvo que conste no procedemento a súa oposición 
expresa. 
Nos supostos de imposibilidade material de obter o documento, o órgano competente 
poderá requirirlle á persoa interesada a súa presentación ou, na súa falta, a acreditación 
por outros medios dos requisitos a que se refire o documento, con anterioridade á formula­
ción da proposta de resolución. 
2. A documentación complementaria deberá presentarse electronicamente. As persoas 
interesadas responsabilizaranse da veracidade dos documentos que presenten. Excep ­
cionalmente, a Administración poderá requirir a exhibición do documento orixinal para o 
cotexo da copia electrónica presentada. 
Se algunha das persoas interesadas presenta a documentación complementaria pre ­
sencialmente, requirirase para que a emende a través da súa presentación electrónica. 
Para estes efectos, considerarase como data de presentación aquela en que fose realizada 
a emenda. 
3. Sempre que se realice a presentación de documentos separadamente da solicitude, 
deberase indicar o código e o órgano responsable do procedemento, o número de rexistro 
de entrada da solicitude e o número de expediente, se se dispón del.
Artigo 7. Comprobación de datos 
Para tramitar este procedemento consultaranse automaticamente os datos incluídos 
nos seguintes documentos elaborados polas administracións públicas: 
a) DNI ou NIE da persoa solicitante.
b) DNI ou NIE da persoa representante, só no caso de actuar por medio de represen ­
tante
c) Título universitario oficial español.
d) Certificado da universidade correspondente en que deberá constar a nota media do 
expediente académico, obtida de acordo cos parámetros reflectidos no protocolo de cola ­
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33795
ISSN1130-9229 Depósito legal C.494-1998 https://www.xunta.gal/diario-oficial-galicia
boración subscrito con data 27 de xuño de 2011 entre a Consellería de Educación e Orde ­
nación Universitaria e as universidades de Santiago de Compostela, A Coruña e Vigo para 
a valoración dos expedientes académicos, cuxa publicación no Diario Oficial de Galicia  
foi acordada pola Resolución da Secretaría Xeral Técnica da Consellería de Educación e 
Ordenación Universitaria do 15 de setembro de 2011 (DOG núm. 188, do 30 de setembro). 
Así mesmo, deberá constar o curso no que se superou o traballo fin de grao (TFG). 
e) Certificado de estar ao día do pagamento das obrigas tributarias coa Axencia Estatal 
de Administración Tributaria (AEAT).
f) Certificado de estar ao día do pagamento coa Seguridade Social.
g) Certificado de estar ao día do pagamento coa Axencia Tributaria de Galicia (Atriga).
No caso de que as persoas interesadas se opoñan a esta consulta, deberán indicalo no 
cadro correspondente habilitado no formulario de inicio e achegar os documentos.
Excepcionalmente, no caso de que algunha circunstancia imposibilite a obtención dos 
citados datos, poderáselles solicitar ás persoas interesadas a presentación dos documen ­
tos correspondentes.
Artigo 8. Trámites administrativos posteriores á presentación de solicitudes
Todos os trámites administrativos que as persoas interesadas deban realizar durante 
a tramitación deste procedemento deberán ser realizados electronicamente accedendo á 
Carpeta cidadá da persoa interesada dispoñible na sede electrónica da Xunta de Galicia.
Artigo 9. Obrigas das universidades
Os servizos administrativos correspondentes das universidades do Sistema universita ­
rio de Galicia remitirán á Secretaría Xeral de Universidades unha certificación en que se 
fará constar o número de egresados/as, no período comprendido entre o 1 de setembro 
de 2018 e o 30 de setembro de 2019, en cada unha das titulacións incluídas no anexo I 
desta orde. 
Artigo 10. Publicación dos actos
Publicaranse no Diario Oficial de Galicia , de conformidade co establecido no artigo 45 
da Lei 39/2015, do 1 de outubro, do procedemento administrativo común das administra ­
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33796
ISSN1130-9229 Depósito legal C.494-1998 https://www.xunta.gal/diario-oficial-galicia
cións públicas (BOE núm. 236, do 2 de outubro), a listaxe definitiva das persoas benefi ­
ciarias dos premios e a contía destes e a listaxe das persoas que non obtiveron o premio.
Así mesmo, serán igualmente obxecto de publicidade a través da páxina web da Con ­
sellería de Educación, Universidade e Formación Profesional www.edu.xunta.gal tanto as 
listaxes provisionais de persoas admitidas e excluídas como as listaxes definitivas.
Artigo 11. Instrución do procedemento e exposición de listaxes provisionais para a 
emenda de solicitudes e documentación
1. A Secretaría Xeral de Universidades, rematado o prazo de presentación de solicitudes 
e tras examinar estas e a documentación presentada polas persoas solicitantes, exporá 
as listaxes provisionais de solicitudes admitidas e excluídas e os motivos de exclusión, na 
páxina web da Consellería Educación, Universidade e Formación Profesional: www.edu.
xunta.gal/ na epígrafe de Ensinanza/Universidade.
2. As persoas interesadas disporán dun prazo de reclamación de dez días. Durante 
ese prazo poderán emendar erros e a falta de documentación a través da sede electró ­
nica da Xunta de Galicia (https://sede.xunta.gal), accedendo á Carpeta cidadá da persoa 
interesada e achegarán, se é o caso, a documentación necesaria. Transcorrido este prazo 
sen que se emenden os erros ou se achegue a documentación preceptiva, considerarase 
que a persoa interesada desiste da súa petición, nos termos e condicións establecidos no 
artigo 68 da Lei 39/2015, do 1 de outubro, do procedemento administrativo común das ad ­
ministracións públicas (BOE núm. 236, do 2 de outubro).
Artigo 12. Comisión Avaliadora
1. A Comisión Avaliadora estará integrada polos seguintes membros:
Presidente/a: o titular da Secretaría Xeral de Universidades ou a persoa en quen de ­
legue.
Vogais: dous/dúas representantes da Secretaria Xeral de Universidades. 
Secretario/a: a xefa do Servizo de Apoio e Orientación aos Estudantes Universitarios, 
que actuará con voz e voto.
2. A Comisión Avaliadora, para o exercicio das súas funcións, poderá contar co aseso ­
ramento de persoas expertas na materia obxecto da convocatoria.
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33797
ISSN1130-9229 Depósito legal C.494-1998 https://www.xunta.gal/diario-oficial-galicia
3. Se, por calquera causa, no momento en que a Comisión Avaliadora teña que exami ­
nar as solicitudes, algún/algunha dos/as compoñentes non pode asistir, será substituído/a 
pola persoa que para o efecto se nomee. Este nomeamento deberá recaer noutra persoa 
da Secretaría Xeral de Universidades.
Artigo 13. Criterios de avaliación
1. A selección das solicitudes que cumpran os requisitos establecidos na convocatoria 
realizaraa a Comisión Avaliadora atendendo ao expediente académico coa cualificación 
da nota media máis alta obtida polo/a alumno/a en cada unha das distintas titulacións de 
grao implantadas no Sistema universitario de Galicia segundo a táboa incluída no anexo I 
desta orde.
2. As titulacións que compitan entre si, conforme as agrupacións establecidas na táboa 
do anexo I, obterá o premio a titulación coa nota media máis alta.
3. A nota media calcularase de acordo cos parámetros reflectidos no protocolo de co ­
laboración subscrito o 27 de xuño de 2011, entre a Consellería de Educación e Ordena ­
ción Universitaria e as universidades de Santiago de Compostela, A Coruña e Vigo para 
a valoración dos expedientes académicos, cuxa publicación no Diario Oficial de Galicia  
foi acordada pola Resolución da Secretaría Xeral Técnica da Consellería de Educación e 
Ordenación Universitaria do 15 de setembro de 2011 (DOG núm. 188, do 30 de setembro).
4. En caso de empate na nota media do expediente académico entre varias persoas 
solicitantes, procederase ao desempate de acordo coa seguinte orde de prelación:
1ª. Maior número de matrículas de honra.
2ª. Maior número de sobresalientes.
3ª. Maior número de notables. 
4ª. Menor número de suspensos.
5. O número de premios virá determinado polo número de persoas egresadas na mes ­
ma titulación do xeito seguinte:
a) Ata 199 persoas egresadas: un premio.
b) Entre 200 e 299 persoas egresadas: dous premios.
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33798
ISSN1130-9229 Depósito legal C.494-1998 https://www.xunta.gal/diario-oficial-galicia
c) Entre 300 e 399 persoas egresadas: tres premios.
d) Entre 400 e 499 persoas egresadas: catro premios.
e) Con 500 ou máis persoas egresadas: cinco premios.
O número de persoas egresadas en cada titulación estará verificado pola certificación 
emitida polos servizos administrativos das universidades do Sistema universitario de Gali ­
cia de conformidade co establecido no artigo 9 desta orde.
6. O premio quedará deserto cando o grao polo que se opta ao premio non teña un mí ­
nimo de 30 egresados/as, segundo a certificación emitida polos servizos administrativos 
das universidades. 
No caso de que houbese varios graos da mesma rama de coñecemento nesa situación 
poderán agregarse entre eles para acadar o mínimo de egresados/as exixido e optar a un 
dos premios desta convocatoria.
Artigo 14. Proposta de resolución
Unha vez efectuada a selección, a Comisión Avaliadora elevará, a través da Secretaria 
Xeral de Universidades, un informe­proposta á conselleira de Educación, Universidade e 
Formación Profesional para a adxudicación dos premios mediante a correspondente reso ­
lución.
Artigo 15. Resolución
1. A resolución terá o seguinte contido:
a) Listaxe das persoas beneficiarias dos premios e a súa contía.
b) Listaxe das persoas que non obtivesen premio.
2. O prazo máximo para resolver as solicitudes correspondentes ás accións especifica­
das nesta orde será de cinco meses e comezará a contar desde o día seguinte a data de 
remate do prazo de presentación de solicitudes. Transcorrido este prazo sen que se dite 
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33799
ISSN1130-9229 Depósito legal C.494-1998 https://www.xunta.gal/diario-oficial-galicia
resolución expresa, as persoas interesadas poderán entender desestimadas as súas soli ­
citudes por silencio administrativo.
3. A resolución de concesión dos premios publicarase no Diario Oficial de Galicia e na 
páxina web da Consellería de Educación, Universidade e Formación Profesional: www.
edu.xunta.gal pola que se entenderán notificados para todos os efectos os solicitantes, de 
conformidade co artigo 45 da Lei 39/2015, do 1 de outubro, do procedemento administrati ­
vo común das administracións públicas (BOE núm. 236, do 2 de outubro). 
4. Contra esta resolución, que esgota a vía administrativa, as persoas afectadas pode ­
rán interpoñer recurso potestativo de reposición ante a conselleira de Educación, Univer ­
sidade e Formación Profesional no prazo dun mes contado a partir do día seguinte ao da 
publicación da resolución no Diario Oficial de Galicia, segundo o disposto nos artigos 123 
e 124 da Lei 39/2015, do 1 de outubro, do procedemento administrativo común das admi ­
nistracións públicas (BOE núm. 236, do 2 de outubro), ou ben directamente o recurso con ­
tencioso­administrativo ante a Sala do Contencioso­Administrativo do Tribunal Superior de 
Xustiza de Galicia, no prazo de dous meses, de conformidade co artigo 46 da Lei 29/1998, 
do 13 de xullo, reguladora da xurisdición contencioso­administrativa (BOE núm. 167, do 14 
de xullo). 
Artigo 16. Pagamento
O aboamento dos premios farase efectivo mediante libramento único e directo na conta 
bancaria indicada pola persoa beneficiaria.
Artigo 17. Obrigas das persoas beneficiarias
A presentación da solicitude implica a aceptación das bases desta convocatoria e a 
obriga de:
1. Informar o órgano que concede o premio da obtención doutras subvencións ou axu ­
das para a mesma finalidade, procedentes de calquera Administración pública, ente públi­
co ou privado.
2. Facilitar toda a información que lle sexa requirida pola Consellería de Educación, Uni ­
versidade e Formación Profesional, así como da Intervención Xeral da Comunidade Autó ­
noma, o Tribunal de Contas e o Consello de Contas, no exercicio das súas funcións de fis­
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33800
ISSN1130-9229 Depósito legal C.494-1998 https://www.xunta.gal/diario-oficial-galicia
calización e control do destino das axudas, segundo dispón o artigo 14.1.k) da Lei 9/2007, 
do 13 de xuño, de subvencións de Galicia (DOG núm. 121, do 25 de xuño). 
3. Acreditar mediante certificación que se encontra ao día no cumprimento das súas 
obrigas tributarias e fronte á Seguridade Social e que non ten pendente de pagamento 
ningunha outra débeda coa Administración pública da Comunidade Autónoma. Esta certi ­
ficación poderá ser substituída pola declaración responsable que figura dentro do anexo II 
desta orde, segundo se regula no artigo 11 do Regulamento da Lei 9/2007 (DOG núm. 20, 
do 29 de xaneiro de 2009).
Artigo 18. Compatibilidade, modificación e reintegro dos premios
1. Estes premios son compatibles con outros premios, bolsas e axudas para a mesma 
finalidade calquera que sexa a súa natureza ou entidade que a conceda.
2. O incumprimento total ou parcial por parte da persoa beneficiaria de calquera das 
condicións e obrigas establecidas nesta orde e demais normas aplicables poderá constituír 
causa determinante de revogación do premio e do reintegro, total ou parcial das cantida ­
des percibidas, xunto cos xuros de demora que lle poidan corresponder en cada caso, en 
aplicación do disposto nos artigos 33 e seguintes da Lei 9/2007, do 13 de xuño, de subven ­
cións de Galicia (DOG núm. 121, do 25 de xuño).
3. Procederá a devolución íntegra das cantidades percibidas cando se obteña o premio 
sen reunir os requisitos exixidos para a súa concesión ou se falseen ou oculten feitos ou 
datos que motiven a súa concesión.
Artigo 19. Transparencia e bo goberno
1. De conformidade co artigo 17 da Lei 1/2016, do 18 de xaneiro, de transparencia e bo 
goberno (DOG núm. 30, do 15 de febreiro), e co artigo 15 da Lei 9/2007, do 13 de xuño, 
de subvencións de Galicia (DOG núm. 121, do 25 de xuño), a Conse llería de Educación, 
Universidade e Formación Profesional publicará na súa páxina web oficial a relación das 
persoas beneficiarias e o importe das axudas concedidas. Incluirá, igualmente, as referidas 
axudas e as sancións que, como consecuencia delas, puidesen impoñerse nos correspon ­
dentes rexistros públicos, polo que a presentación da solicitude leva implícita a autorización 
para o tratamento necesario dos datos das persoas beneficiarias e a referida publicidade.
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33801
ISSN1130-9229 Depósito legal C.494-1998 https://www.xunta.gal/diario-oficial-galicia
2. En virtude do disposto no artigo 4 da Lei 1/2016, do 18 de xaneiro, de transparencia 
e bo goberno (DOG núm. 30, do 15 de febreiro), as persoas físicas e xurídicas beneficia ­
rias de subvencións están obrigadas a subministrar á Administración, ao organismo ou á 
entidade das previstas no seu artigo 3.1, a que se atopen vinculadas, logo de requirimento, 
toda a información necesaria para o cumprimento por aquela das obrigas previstas no títu ­
lo I da citada lei.
3. Por outra parte, de conformidade co previsto nos artigos 17.3.b) e 20.8.a) da 
Lei 38/2003, do 17 de novembro, xeral de subvencións (BOE núm. 276, do 18 de novem ­
bro), transmitirase á Base de datos na cional de subvencións a información requirida por 
esta, o texto da convocatoria para a súa publicación na citada base e o seu extracto no 
Diario Oficial de Galicia.
Disposición adicional primeira. Información básica sobre protección de datos persoais
Os datos persoais recadados neste procedemento serán tratados na súa condición de 
responsable pola Xunta de Galicia, Consellería de Educación, Universidade e Formación 
Profesional coas finalidades de levar a cabo a tramitación administrativa que derive da xes­
tión deste procedemento e a actualización da información e contidos da Carpeta cidadá. 
O tratamento dos datos baséase no cumprimento dunha misión de interese público ou 
no exercicio de poderes públicos, conforme a normativa recollida na ficha do procedemen­
to incluída na Guía de procedementos e servizos, no propio formulario anexo e nas refe ­
rencias recollidas en https://www.xunta.gal/informacion­xeral­proteccion­datos. Con todo, 
determinados tratamentos poderán fundamentarse no consentimento das persoas intere ­
sadas, reflectíndose esta circunstancia no devandito formulario. 
Os datos serán comunicados ás administracións públicas no exercicio das súas com ­
petencias, cando sexa necesario para a tramitación e resolución dos seus procedementos 
ou para que os cidadáns poidan acceder de forma integral á información relativa a unha 
materia. 
Co fin de darlle a publicidade exixida ao procedemento, os datos identificativos das 
persoas interesadas serán publicados conforme o descrito na presente norma reguladora 
a través dos distintos medios de comunicación institucionais dos que dispón a Xunta de 
Galicia como diarios oficiais, páxinas web ou taboleiros de anuncios.
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33802
ISSN1130-9229 Depósito legal C.494-1998 https://www.xunta.gal/diario-oficial-galicia
As persoas interesadas poderán acceder, rectificar e suprimir os seus datos, así como 
exercer outros dereitos ou retirar o seu consentimento, a través da sede electrónica da 
Xunta de Galicia ou, presencialmente, nos lugares e rexistros establecidos na normativa 
reguladora do procedemento administrativo común, segundo se explicita na información 
adicional recollida en https://www.xunta.gal/proteccion­datos­persoais
Disposición adicional segunda. Réxime sancionador 
As persoas beneficiarias destes premios quedan suxeitas ao réxime de infraccións e 
sancións previsto para esta materia no título IV da Lei 9/2007, do 13 de xuño, de subven ­
cións de Galicia (DOG núm. 121, do 25 de xuño).
Disposición adicional terceira. Impugnación da orde 
Esta orde poderá ser impugnada mediante recurso potestativo de reposición ante a 
conselleira de Educación, Universidade e Formación Profesional no prazo dun mes con ­
tado a partir do día seguinte ao da súa publicación no Diario Oficial de Galicia, segundo o 
disposto nos artigos 123 e 124 da Lei 39/2015, do 1 de outubro, do procedemento admi ­
nistrativo común das administracións públicas (BOE núm. 236, do 2 de outubro), ou ben 
directamente mediante un recurso contencioso­administrativo ante a Sala do Contencio ­
so­Administrativo do Tribunal Superior de Xustiza de Galicia, no prazo de dous meses de 
acordo co establecido no artigo 46 da Lei 29/1998, do 13 de xullo, reguladora da xurisdición 
contencioso­administrativa (BOE núm. 167, do 14 de xullo).
Disposición derradeira primeira. Habilitación para o desenvolvemento normativo 
Facúltase o titular da Secretaría Xeral de Universidades para ditar, dentro das súas 
competencias, as resolucións precisas para o desenvolvemento desta orde. 
Disposición derradeira segunda. Entrada en vigor 
Esta orde entrará en vigor o día seguinte ao da súa publicación no Diario Oficial de 
Galicia.
Santiago de Compostela, 12 de agosto de 2020
Carmen Pomar Tojo  
Conselleira de Educación, Universidade e Formación Profesional
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33803
ISSN1130-9229 Depósito legal C.494-1998 https://www.xunta.gal/diario-oficial-galicia
ANEXO I
Táboa de titulacións
Artes e Humanidades
Grao en Filoloxía Clásica
Grao en Filosofía
Grao en Historia
Grao en Xeografía e Historia
Grao en Historia da Arte
Grao en Lingua e Literatura Españolas
Grao en Ciencias da Linguaxe e Estudos Literarios
Grao en Español, Estudos Lingüísticos e Literarios
Grao en Lingua e Literatura Galegas
Grao en Galego e Portugués: Estudos Lingüísticos e Literarios
Grao en Estudos de Galego e Español
Grao en Lingua e Literatura Inglesas
Grao en Inglés, Estudos Lingüísticos e Literarios
Grao en Linguas Estranxeiras
Grao en Linguas e Literaturas Modernas
Grao en Ciencias da Cultura e Difusión Cultural
Grao en Humanidades
Grao en Información e Documentación
Grao en Tradución e Interpretación
Grao en Belas Artes
Ciencias
Grao en Bioloxía
Grao en Física
Grao en Matemáticas
Grao en Química
Grao en Ciencia e Tecnoloxía dos Alimentos
Grao en Ciencias Ambientais
Grao en Ciencias do Mar
Ciencias Sociais e Xurídicas
Grao en Administración e Dirección de Empresas
Grao en Ciencia Política e da Administración
Grao en Ciencias da Actividade Física e do Deporte
Grao en Ciencias Empresariais
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33804
ISSN1130-9229 Depósito legal C.494-1998 https://www.xunta.gal/diario-oficial-galicia
Grao en Comercio
Grao en Comunicación Audiovisual
Grao en Dereito
Grao en Dirección e Xestión Pública
Grao en Economía
Grao en Educación Infantil
Grao en Mestre de Educación Infantil
Grao en Educación Social
Grao en Educación Primaria
Grao en Mestre de Educación Primaria
Grao en Xeografía e Ordenación do Territorio
Grao en Xestión de Pequenas e Medianas Empresas
Grao en Pedagoxía
Grao en Xornalismo
Grao en Publicidade e Relacións Públicas
Grao en Relacións Laborais e Recursos Humanos
Grao en Socioloxía
Grao en Traballo Social
Grao en Turismo
Enxeñaría e Arquitectura
Grao en Arquitectura Técnica
Grao en Enxeñaría Agraria
Grao en Enxeñaría Agrícola e Agroalimentaria
Grao en Enxeñaría Agrícola e do Medio Rural
Grao en Enxeñaría das Industrias Agroalimentarias
Grao en Enxeñaría de Deseño Industrial e Desenvolvemento do Produto
Grao en Enxeñaría dos Recursos Mineiros e Enerxéticos
Grao en Enxeñaría de Procesos Químicos Industriais
Grao en Enxeñaría en Química Industrial
Grao en Enxeñaría Química
Grao en Enxeñaría Eléctrica
Grao en Enxeñaría en Electrónica Industrial e Automática
Grao en Enxeñaría Electrónica Industrial e Automática
Grao en Enxeñaría Mecánica
Grao en Enxeñaría de Tecnoloxías de Telecomunicación
Grao en Náutica e Transporte Marítimo
Grao en Enxeñaría en Xeomática e Topografía
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33805
ISSN1130-9229 Depósito legal C.494-1998 https://www.xunta.gal/diario-oficial-galicia
Grao en Tecnoloxías Mariñas
Grao en Enxeñaría en Tecnoloxías Industriais
Grao en Enxeñaría Forestal
Grao en Enxeñaría Forestal e do Medio Natural
Grao en Enxeñaría Informática
Grao en Enxeñaría Naval e Oceánica
Grao en Arquitectura Naval
Grao en Enxeñaría en Propulsión e Servizos do Buque
Grao en Enxeñaría da Enerxía
Grao en Enxeñaría de Obras Públicas
Grao en Enxeñaría Civil
Grao en Tecnoloxía da Enxeñaría Civil
Grao en Enxeñaría en Organización Industrial
Grao en Arquitectura
Grao en Estudos de Arquitectura
Ciencias da Saúde
Grao en Enfermaría
Grao en Psicoloxía
Grao en Odontoloxía
Grao en Nutrición Humana e Dietética
Grao en Farmacia
Grao en Fisioterapia
Grao en Logopedia
Grao en Medicina
Grao en Óptica e Optometría
Grao en Podoloxía
Grao en Terapia Ocupacional
Grao en Veterinaria
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33806
ISSN1130-9229 Depósito legal C.494-1998 https://www.xunta.gal/diario-oficial-galicia
ANEXO II
PROCEDEMENTO
PREMIOS FIN DE CARREIRA DA COMUNIDADE AUTÓNOMA DE GALICIA PARA 
O ALUMNADO UNIVERSITARIO
CÓDIGO DE PROCEDEMENTO
ED415A
DOCUMENTO
SOLICITUDE
DATOS DA PERSOA SOLICITANTE
NOME PRIMEIRO APELIDO SEGUNDO APELIDO NIF
TIPO NOME DA VÍA NÚM. BLOQ. ANDAR PORTA
PARROQUIA LUGAR
CÓDIGO POSTAL PROVINCIA CONCELLO LOCALIDADE
TELÉFONO TELÉFONO MÓBIL CORREO ELECTRÓNICO
E, NA SÚA REPRESENTACIÓN (deberá acreditarse a representación fidedigna por calquera medio válido en dereito)
NOME/RAZÓN SOCIAL PRIMEIRO APELIDO SEGUNDO APELIDO NIF
DATOS BANCARIOS
Declaro, baixo a miña responsabilidade, que son certos os datos consignados relativos á conta bancaria indicada.
TITULAR DA CONTA NÚMERO DA CONTA BANCARIA (24 DÍXITOS)
IBAN
DATOS ACADÉMICOS
FINALIZOU OS SEUS ESTUDOS PARA A OBTENCIÓN DO TÍTULO DE CURSO ACADÉMICO
UNIVERSIDADE E CAMPUS
UDC USC UVIGO
A Coruña Ferrol Santiago Lugo Vigo Ourense Pontevedra
FINALIZOU O PROGRAMA DE SIMULTANEIDADE DE ESTUDOS PARA A OBTENCIÓN DOS TÍTULOS DE
NO CASO DE RESULTAR SELECCIONADO/A NOS DOUS GRAOS DESEXO RECIBIR O PREMIO NA TITULACIÓN DE
A PERSOA SOLICITANTE OU REPRESENTANTE DECLARA
1. Que en relación con outras axudas concedidas ou solicitadas:
Non solicitou nin se lle concedeu ningunha outra axuda para este mesmo proxecto ou conceptos para os cales solicita esta subvención.
Si solicitou e/ou se lle concederon outras axudas para este mesmo proxecto ou conceptos para os cales solicita esta subvención, que son as 
que a seguir se relacionan:
ORGANISMO ESTADO (1) IMPORTE (€)
(1) No caso de estar pendente a resolución dalgunha solicitude, indicarase PENDENTE. No caso de solicitudes denegadas, farase constar DENEGADA.
2. Que todos os datos contidos nesta solicitude e nos documentos que se achegan son certos. 
3. Non estar incursa en ningunha das circunstancias previstas no artigo 13 da Lei 38/2003, do 17 de novembro, xeral de subvencións. 
4. Non estar incursa en ningunha clase de inhabilitación para a obtención de axudas prevista nos números 2 e 3 do artigo 10 da Lei 9/2007, do 
13 de xuño, de subvencións de Galicia. 
5. Estar ao día no pagamento de obrigas por reintegro de subvencións, conforme o artigo 10.2.g) da Lei 9/2007, do 13 de xuño, de subvencións 
de Galicia, e o artigo 9 do Regulamento de subvencións de Galicia, aprobado polo Decreto 11/2009, do 8 de xaneiro, polo que se aproba o 
Regulamento da Lei 9/2007, do 13 de xuño, de subvencións de Galicia. 
Este formulario só poderá presentarse nas 
formas previstas na súa norma reguladorahttps://sede.xunta.gal
CVE-DOG: jqwov0n1-9kd7-wja2-xk80-uoba6l85kmd5


DOG Núm. 172 Mércores, 26 de agosto de 2020 Páx. 33807
ISSN1130-9229 Depósito legal C.494-1998 https://www.xunta.gal/diario-oficial-galicia
ANEXO II 
(continuación)
DOCUMENTACIÓN QUE SE PRESENTA OU XA PRESENTADA CON ANTERIORIDADE
ÓRGANO CÓD. PROC.  ANO
Acreditación da representación por calquera medio válido en dereito, no caso de 
actuar por medio de representante
A PERSOA SOLICITANTE OU REPRESENTANTE DECLARA (continuación)
6. Que se compromete a comunicar a obtención doutras axudas ou subvencións para a mesma finalidade, procedentes de calquera 
Administración pública, ente público ou privado, a partir desta declaración. 
7. Estar ao día no cumprimento das obrigas tributarias e fronte á Seguridade Social e que non ten pendente de pagamento ningunha débeda coa 
Administración pública da Comunidade Autónoma de Galicia. 
8. Que se compromete a manter os devanditos requisitos durante o período de tempo inherente ao recoñecemento ou exercicio do dereito, de 
modo que se durante este período deixa de cumprir algún dos requisitos detallados na declaración comunicarallo ao órgano xestor.
COMPROBACIÓN DE DATOS
Os documentos relacionados serán obxecto de consulta ás administracións públicas. No caso de que as persoas 
interesadas se opoñan a esta consulta, deberán indicalo no recadro correspondente e achegar unha copia dos 
documentos.
OPÓÑOME Á 
CONSULTA
DNI/NIE da persoa solicitante
DNI/NIE da persoa representante, só no caso de actuar por medio de representante
Título universitario oficial español
Certificado da universidade correspondente (debe figurar a nota media do expediente académico e o curso no que superou 
o TFG)
Certificado de estar ao día do pagamento das obrigas tributarias coa AEAT
Certificado de estar ao día do pagamento coa Seguridade Social
Certificado de estar ao día do pagamento coa Atriga
INFORMACIÓN BÁSICA SOBRE PROTECCIÓN DE DATOS PERSOAIS
Responsable do tratamento Xunta de Galicia. Consellería ou entidade a que se dirixe esta solicitude, escrito ou comunicación.
Finalidades do tratamento A tramitación administrativa que derive da xestión deste formulario e a actualización da información e contidos 
da Carpeta cidadá.
Lexitimación para o 
tratamento
O cumprimento dunha tarefa en interese público ou o exercicio de poderes públicos segundo a normativa 
recollida no formulario, na páxina https://www.xunta.gal/informacion-xeral-proteccion-datos e na ficha do 
procedemento na Guía de procedementos e servizos. Consentimento das persoas interesadas, cando 
corresponda.
Persoas destinatarias dos 
datos
As administracións públicas no exercicio das súas competencias, cando sexa necesario para a tramitación e 
resolución dos seus procedementos ou para que as persoas interesadas poidan acceder de forma integral á 
información relativa a unha materia.
Exercicio de dereitos
As persoas interesadas poderán acceder, rectificar e suprimir os seus datos, así como exercer outros dereitos a 
través da sede electrónica da Xunta de Galicia ou nos lugares e rexistros establecidos na normativa reguladora 
do procedemento administrativo común.
Contacto delegado de 
protección de datos e máis 
información
https://www.xunta.gal/proteccion-datos-persoais
Actualización normativa: no caso de existiren diferentes referencias normativas en materia de protección de datos persoais neste 
procedemento, prevalecerán en todo caso aquelas relativas ao Regulamento xeral de protección de datos.
LEXISLACIÓN APLICABLE
Orde do 12 de agosto de 2020 pola que se establecen as bases reguladoras e se procede á convocatoria dos premios fin de carreira da 
Comunidade Autónoma de Galicia para o alumnado que rematou os seus estudos universitarios no ano 2019 nas universidades do Sistema 
universitario de Galicia (código de procedemento ED415A).
SINATURA DA PERSOA SOLICITANTE OU REPRESENTANTE
Lugar e data
, de de
Secretaría Xeral de Universidades
 Este formulario só poderá presentarse nas 
formas previstas na súa norma reguladorahttps://sede.xunta.gal
CVE-DOG: jqwov0n1-9kd7-wja2-xk80-uoba6l85kmd5
