RESOLUCIÓN REITORAL DO 19 DE NOVEMBRO DE 
2007, POLA QUE SE ESTABLECE O PROCEDEMENTO 
DE HOMOLOGACIÓN DO TÍTULO DE DOUTOR 
O Real decreto 285/2004, de 20 de febreiro, polo que se regulan as condicións de 
homologación e validación de títulos e estudos estranxeiros de educación superior 
(modificado polo Real decreto 309/2005, de 18 de marzo e polo Real decreto 1393/2007, 
de 29 de outubro) establece: 
Artigo 22 ter. 1. Os reitores das universidades españolas serán competentes para a 
homologación a títulos e graos españois de posgrao. 
a. O actual título e grao de doutor, en tanto se produza a súa substitución polo previsto no 
Real decreto 56/2005, de 21 de xaneiro, polo que se regulan os estudos universitarios 
oficiais de posgrao. 
b. Os novos títulos oficiais de máster e doutor que se establezan de acordo co citado Real 
decreto 56/2005, de 21 de xaneiro, excepto os títulos de máster a que fai referencia o seu 
artigo 8.3. 
c. O grao académico de máster. 
2.. O procedemento iniciarase mediante a solicitude da persoa interesada, dirixida ao reitor 
da universidade da súa elección, acompañada polos documentos que se determinen 
mediante os criterios aprobados polo Consello de Coordinación Universitaria. 
En desenvolvemento deste Real Decreto dítase a Orde ECI/3686/2004, de 3 de novembro 
e a Orde ECI/1712/2005 de 2 de xuño que a modifica. Esta última suprime as referencias 
respecto á homologación dos títulos de doutor contidos na primeira e, como cons 
ecuencia, non queda a partir dela ningunha previsión legal sobre o procedemento conc 
reto de homologación destes títulos. 
Os criterios que se seguirán nos procesos de homologación e a súa documentación foron 
aprobados polo Consello de Coordinación Universitaria, mediante os acordos da Comisión 
Académica e de Coordinación do Consello de Coordinación Universitaria, do 11 de maio de 
2005, polo que se ditan criterios para a aplicación da sección IV do Real Decreto 285/2004. 
Por último, a Vicesecretaría de Coordinación Académica remitiu o 29 de xullo de 2005 un 
documento sobre o sistema provisional para o rexistro das credenciais de homologación 
de títulos estranxeiros de educación superior a títulos oficiais españois de posgrao. 
Xa que logo, ao residir nas universidades as competencias con respecto á homologación de 
títulos de doutor é necesario establecer o procedemento a seguir así como as condicións 
de homolog ación que non poden supoñer en ningún caso unha rebaixa no nivel de 
esixencia académica. 

Por todo o exposto, resolvo: 
PRIMEIRO. 
A Universidade da Coruña homologará títulos estranxeiros de educación superior polo de 
doutor do sistema universitario español, conforme á habilitación legal do R.D. 285/2004, e 
de acordo ao procedemento recollido nesta Resolución. 
SEGUNDO. PROCEDEMENTO DE HOMOLOGACIÓN DE 
TÍTULOS DE DOUTOR 
1. INICIACIÓN 
1.1. O procedemento para a homologación de títulos estranxeiros de educación superior 
ao de doutor español iniciarase a petición da persoa interesada que poderá presentar en 
calquera momento e deberá acompañarse dos seguintes documentos, sen prexuízo da 
documentación complementaria que se determine, segundo o caso concreto : 
a. Copia compulsada do documento (DNI ou pasaporte) que acredite a identidade e 
nacionalidade do solicitante, expedido polas autoridades competentes do país de orixe 
ou de procedencia ou polas autoridades españolas competentes en materia de 
estranxeiría. No caso dos/as cidadáns/as españois, fotocopia compulsada do documento 
nacional de identidade. 
b. Copia compulsada do título cuxa homologación se solicita ou da certificación acreditativa 
da súa expedición. 
c. Copia compulsada da certificación académica dos estudos realizados polo solicitante para 
a obtención do título de doutor, en que consten, como mínimo, a duración oficial, en 
anos académicos, do programa de estudos seguido, as materias cursadas, a carga horaria 
de cada unha delas e as súas cualificacións. 
d. Memoria explicativa da tese realizada, redactada en castelán con indicación dos 
membros do xurado e a cualificación, así como un exemplar desta. 
e. Declaración responsable de non ter solicitado a homologación do título noutra 
universidade conforme ao artigo 22.ter. 5. do Real Decreto 285/2004. 
f. Documento acreditativo do abono das taxas correspondentes, establecidas no Decreto 
da Xunta de Galicia, polo que se fixan os prezos correspondentes aos estudos 
conducentes á obtención de títulos oficiais no ensino universitario. 
1.2. Os documentos que sirvan de base á petición deberán cumprir os requisitos seguintes: 
a. Ser oficiais e estar expedidos polas autoridades competentes, de acordo co ordenamento 
xurídico do país de que se trate. 
b. Deberán presentarse legalizados por vía diplomática ou, no seu caso, mediante a apostila 
do Convenio da Haia. Este requisito non se esixirá aos documentos expedidos polas 

autoridades dos estados membros da Unión Europea ou signatarios do acordo sobre o 
espazo económico europeo. 
c. Deberán ir acompañados, no seu caso, da súa correspondente tradución oficial ao 
castelán, sen prexuízo de poder ser presentada ademais en galego. Non será necesario 
incluír tradución oficial do exemplar da tese doutoral, nin dos documentos 
complementarios que requira o órgano instrutor. 
1.3. Sen prexuízo do disposto no artigo 38.4 da Lei 30/92, do 26 de novembro, de réxime 
xurídico das administracións públicas e do procedemento administrativo común, o 
interesado presentará a súa solicitude no rexistro xeral da Universidade dirixida á Sección 
de Terceiro Ciclo do Servizo de Organización Académica e achegará, xunto con cada 
documento orixinal unha fotocopia do dito documento. A oficina de rexistro realizará o 
cotexo dos documentos e copias, comprobando a identidade dos seus contidos, e 
devolverá os documentos orixinais ao interesado e unirá as copias á solicitude, unha vez 
cotexadas. Se as fotocopias estiveran xa cotexadas e legalizadas ante notario ou polas 
representacións diplomáticas ou consulares de España no país de onde proceda o 
documento, non será necesaria a presentación simultánea do orixinal. 
Con carácter xeral, non se achegarán documentos orixinais a estes procedementos, agás 
cando poidan requirirse en aplicación da norma segunda. 
1.4. Non procederá a devolución aos interesados de ningunha documentación achegada, 
unha vez finalizado o procedemento, salvo nos casos excepcionais en que se trate de 
documentos orixinais e resulte posible e procedente esa devolución. Antes da entrega ao 
interesado o órgano encargado da tramitación fará copia de cada unha das acreditacións 
ou títulos que se arquivarán no expediente, e incluirá unha relación certificada que inclúa 
todos os documentos e ntregados. 
1.5. En caso de dúbida sobre a autenticidade, validez ou contido dos documentos 
achegados, o órgano instrutor poderá efectuar as dilixencias necesarias para a súa 
comprobación, así como dirixirse á autoridade competente expedidora destes para validar 
os extremos dubidosos. 
2.‐ TRAMITACIÓN 
2.1. Recibida a solicitude, a Sección de Terceiro Ciclo asegurarase de que a documentación 
cumpre os requisitos formais necesarios. De non ser así, requiriralle ao interesado a 
mellora da solicitude dándolle 10 días hábiles para emendar os defectos ou presentar nova 
documentación. Este prazo poderá ser obxecto de ampliación a petición do interesado 
antes da finalización do prazo concedido. 
No caso de que o interesado non cumprimente o requirimento, ditarase resolución reitoral 
de non admisión a trámite. 

2.2. As solicitudes que se estime que reúnen todos os requisitos se enviarán no prazo 
máximo de 15 días á Comisión de Posgrao da Universidade que emitirá un informe para o 
reitor. O informe, cuxa realización poderá ser delegada de forma expresa pola Comisión de 
Posgrao na Comisión de Doutoramento, terá en todo caso carácter preceptivo e non vinc 
ulante. 
Así mesmo, a Comisión de Posgrao, ou a Comisión de Doutoramento, no seu caso, 
poderán recadar mediante petición razoada, a través da Sección de Terceiro Ciclo, 
documentación complementaria da persoa interesada. 
2.3. O informe emitirase antes de dous meses, agás paralización imputable á persoa 
interesada. Este informe deberá ter en conta entre outros, os criterios xerais establecidos 
e, en concreto: 
a. A validez académica oficial no país de orixe. 
b. A correspondencia entre os niveis académicos requiridos para o acceso aos estudos 
conducentes á obtención do título estranxeiro e para o acceso ao título español. 
c. A duración e carga horaria do período de formación necesario para a obtención do título 
estranxeiro cuxa homologación se pretende. 
d. A correspondencia entre os niveis académicos do título estranxeiro e do título español ao 
que se solicita a homologación. 
e. Os contidos formativos superados para a obtención do título estranxeiro. 
Así mesmo, calquera das comisións citadas poderán, para realizar o informe, solicitar o 
asesoramento dos especialistas que considere necesario o pedir informes a outras 
administracións ou embaixadas ou cons ulados. 
2.4. Os informes técnicos emitidos poderán servir de precedente para posteriores 
informes, sempre que se refira a casos idénticos e así o acorde a comisión correspondente. 
Neste caso poderá elevarse a proposta de resolución sen necesidade de remitir un novo 
informe técnico específico. 
3. RESOLUCIÓN 
3.1. Á vista da documentación e dos informes, o reitor ditará a correspondente resolución, 
onde se fará constar o literal do título do que se solicita a homologación e a tradución máis 
fiel posible ao galego e castelán. 
3.2. No caso de resolución de homolog ación positiva e antes da emisión da credencial, a 
Universidade, a través da Sección de Títulos e Planos de Estudo do Servizo de Organización 
Académica, comunicará a dita resolución á Subdirección Xeral de Títulos, Validacións e 
Homologacións do Ministerio de Educación e Ciencia para os efectos de inscrición da 
homologación na sección especial do Rexistro Nacional de Títulos e para a asignación do 

correspondente número de rexistro. Da mesma maneira se inscribirá na Sección Especial 
do Rexistro de Títulos da Universidade. 
Para isto a Sección de Terceiro Ciclo remitirá á Sección de Títulos e Planos de Estudo a 
seguinte documentación: 
a. Certificación académica oficial (anexo I) 
b. Copia cotexada do documento (DNI ou pasaporte), que acredite a identidade e 
nacionalidade do solicitante, que entregou coa solicitude. 
c. Copia de Resolución reitoral pola que se homologa o título de doutor. 
d. Copia cotexada do título estranxeiro do que se solicita a homologación. 
4. CREDENCIAL 
4.1. Recibido o número de rexistro nacional e unha vez asignado o número de rexistro 
universitario, procederase á expedición da correspondente credencial por parte da Sección 
de Títulos e Planos de Estudos da Universidade en soporte de seguridade. 
4.2. A credencial de homologación expedirase conforme ao modelo que se achega como 
anexo xunto coas características técnicas (anexo II). A data de expedición coincidirá coa 
data da resolución reitoral que concede a homologación e toda vez que se reciba o 
número de rexistro nacional. 
4.3. Para os efectos de expedición de orixinais e duplicados así como para a entrega ou 
remisión aos interesados, seguirase o procedemento establec ido para os títulos 
equivalentes. 
5.‐ REXISTRO 
Para os efectos do seu rexistro e asignación do número universitario, créase a Sección 
Especial do Rexistro de Títulos da Universidade, coa mesma estrutura que a utilizada para 
o rexistro dos títulos equivalentes, para o que se creará a correspondente aplicación 
informática. O número de rexistro universitario estará composto por nove díxitos, 
precedidos pola letra “C”, dos que os catro primeiros corresponderán ao ano de 
expedición. 
6.‐ DURACIÓN DO PROCEDEMENTO 
O prazo máximo para ditar resolución será de 6 meses. De non recibir contestación nese 
prazo, entenderase que foi denegada. 
A Coruña, 19 de novembro de 2007 
O reitor, 
José M.ª Barja Pérez 
 