 
 
Xerencia 
 
 
ASUNTO: Resolución da Xerencia en relación coa aplicación no ámbito da UDC das 
Instrucións da Oficina Independente de Regulación Supervisión da Contratación 
(OIRESCON) e singularmente a Instrución 1/2019 (Resolución do Ministerio de Facenda 
de 6/3/2019). 
 
Están a se recibir na Xerencia copias de expedientes de gasto en que se inclúe un reparo 
suspensivo do Servizo de Intervención do seguinte teor literal:  
«Incumpre a Instrución 1/2019 da Oficina Independente de Regulación Supervisión da 
Contratación (OIRESCON): de acordo co principio de competencia e, como medida 
antifraude e de loita contra a corrupción, o órgano de contratación solicitará, polo menos, 
tres orzamentos, o que terá que quedar debidamente acreditado no expediente... de non 
ser posible o anterior, deberáselle incorporarse ao expediente a xustificación motivada de 
tal extremo. 
Se non está de acordo co presente informe, poderá presentar un escrito de discrepancias 
ante o x erente da UDC, segundo se establece na Resolución do 29/04/2002 da UDC, 
pola que se aproban as normas de Control interno dos expedientes de gasto». 
A OIRESCON créase na Lei de contratos do sector público (Lei 9/2017, do  8 de 
novembro). O artigo 332 da LCSP crea a OIRESCON para velar pola aplicación correcta 
da normativa en materia de contratación pública. As súas instrucións son obrigatorias  
para todos os órganos de contratación do sector público do Estado. 
Por Resolución do 6/03/ 2019 publícase a Instrución 1/2019, do  28 de febreiro, sobre 
contratos menores, regulados na Lei 9/2017, do 8 de novembro. Esta Instrución establece 
unha nova obrigación na xestión dos gastos para as administracións públicas do sector 
público estatal, obrigadas a cumprir esta norma : deben pedir cando menos  tres 
orzamentos antes de adxudicar o expediente.  
No apartado VII a Instrución 1/2019 establece:  
«VII. Obrigatoriedade: a presente Instrución será obrigatoria para todos os órganos de 
contratación do sector público do Estado e deber ase ter en conta para a tramitación do 
expediente». 
Segundo o regulado na Lei 39/2015, do 1 de ou tubro, do procedemento administrativo 
común das administracións públic as, as universidades públicas están encadradas no 
sector público institucional. Debido a que as universidades non forman parte d o sector 
público estatal, as instrucións da OIRESCON non son de obrigado cumprimento no 
ámbito universitario.  
Na UDC, as instrucións da OIRESCON terán que se aplicar no caso de execución de 
financiamento alleo, unicamente cando a normativa que regule a axuda o requira. Esta 
circunstancia deberá quedar acreditada no expediente de gasto.  Igualmente, deberán 
aplicarse todas aquelas normas esixidas en función do financiamento recibido.  As 
unidades responsables deberán informar, no caso de que haxa condicións específicas 
derivadas da concesión da axuda. 
Código Seguro De Verificación fldoDP8TYf5KIkox0iYXcw==Estado Data e hora
Asinado Por Ramón Alberto del Valle López - Xerente Asinado 26/11/2020 14:43:08
Observacións Páxina 1/2
Url De Verificación https://sede.udc.gal/services/validation/fldoDP8TYf5KIkox0iYXcw==


 
 
Xerencia 
 
 
Dende a publicación da Lei 9/2017, de 8  de novembro, de Contratos do Sector Público 
constituíse na UDC o grupo de traballo de contratos onde se tratan asuntos nesta materia. 
Na Universidade publícanse Instrucións  da Xerencia en materia de contratación 
administrativa. 
De acordo co que antecede,  
 
RESOLVO 
─ Comunicarlles aos diferentes responsables de asuntos económicos que as 
Instrucións da OIRESCON non son aplicables na UDC ao estar dirixidas aos órganos de 
contratación do Sector Público do Estado. 
─ Comunicarlles aos diferentes responsables de asuntos económicos que a  Instrución 
1/2019 da OIRESCON non resulta de aplicación na UDC. 
─ Notificar que as instrucións da OIRESCON serán aplicables na UDC cando a 
normativa derivada da execución e xustificación do financiamento alleo así o requira. Este 
requirimento debe quedar acreditado no expediente de gasto que se tramite e indicarse 
concretamente na devolución de expedientes de gasto, caso de reparos suspensivos do 
Servizo de Intervención. 
─ Notificar que, en caso de financiamento alleo, o expediente de gasto se adecuará 
ás condicións establecidas na normativa reguladora da axuda. A unidade solicitante da 
axuda e/ou a que proceda a súa xustificación deberá informar aos responsables 
tramitadores e aos responsables do/s gasto/s, das condicións da súa execución en 
relación as instrucións da OIRESCON e aquelas normas as que deberá adecuarse a 
UDC na execución e xustificación do financiamento recibido. 
─ Comunicar esta resolución as vicerreitorías que xestionen fondos alleos e as 
unidades e servizos que xustifiquen estes financiamentos (fondos europeos, proxectos 
nacionais, proxectos da Xunta de Galicia e outras actuacións imputadas a fondos alleos 
e cun réxime específico de xestión e xustificación de obrigado cumprimento para a UDC).  
─ Notificar que as instrucións específicas da UDC en materia de contratación, de 
obrigado cumprimento, son obxecto de publicación e notificación a través da Xerencia.   
 
Asinado dixitalmente. 
 
 
 
Código Seguro De Verificación fldoDP8TYf5KIkox0iYXcw==Estado Data e hora
Asinado Por Ramón Alberto del Valle López - Xerente Asinado 26/11/2020 14:43:08
Observacións Páxina 2/2
Url De Verificación https://sede.udc.gal/services/validation/fldoDP8TYf5KIkox0iYXcw==
