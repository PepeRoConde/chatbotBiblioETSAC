 
REGULAMENTO DE ASOCIACIÓNS DE ESTUDANTES  
(Aprobado na sesión do Consello de Goberno de 19 de decembro de 2005 e 
modificado na sesión do 26 de novembro de 2009) 
EXPOSICIÓN DE MOTIVOS  
A Universidade da Coruña, de acordo co artigo 22 da  Constitución, que recoñece o dereito 
fundamental de asociación, coa Lei orgánica 1/2002, do 22 de marzo, reguladora do Dereito de 
Asociación, coa Lei orgánica 6/2001, do 21 de decem bro, de universidades, e segundo o 
establecido nos seus propios Estatutos, declara o d ereito dos estudantes a se asociaren 
libremente no ámbito universitario, polo que median te esta regulamentación se pretende 
fomentar e regular este principio fundamental da vi da universitaria. Para tal fin, ao ser o 
asociacionismo estudantil unha realidade consolidada na Universidade da Coruña e cun auxe 
cada vez maior, estímase conveniente dotar esta sit uación dunha resposta normativa que a 
regularice. 
O presente Regulamento de asociacións de estudantes  estrutúrase en atención a tres liñas 
directrices. En primeiro lugar, pártese dunha premi sa xurídica fundamental que condiciona 
todo o contido: a consideración constitucional do d ereito de asociación como un dereito 
fundamental. Esta natureza determina unha regulació n pormenorizada e flexible pero, ao 
mesmo tempo, sistemática e práctica, que facilite o  dinamismo e o influxo positivo que as 
asociacións de estudantes imprimen á comunidade uni versitaria. Non en van, a Lei orgánica 
1/2002, do 22 de marzo, reguladora do Dereito de As ociación, na súa exposición de motivos, 
así como o Ditame do 28 de xaneiro de 1998 do Comité Económico e Social da Unión Europea, 
destacan a importancia innegable que teñen as asoci acións para a conservación da 
democracia e o fortalecemento das estruturas e das institucións sociais. 
A segunda liña directriz que inspira o presente reg ulamento é a súa referencia específica ás 
Asociacións de Estudantes que, legalmente constituí das e sen ánimo de lucro, teñan entre os 
seus fins o desenvolvemento de actividades compleme ntarias á formación académica, cívica 
ou humanística. Fóra do campo de aplicación desta n ormativa quedarán, en consecuencia, os 
grupos ou colectivos de estudantes constituídos coa  finalidade única e exclusiva de 
canalizaren a participación e a representación nos órganos universitarios como Xuntas de 
Centro, Consellos de Departamento, Consello de Gobe rno e Claustro, ou outros órganos 
colexiados de coordinación e de desenvolvemento da actividade estudantil. Da mesma 
maneira, non se teñen en consideración neste regulamento as asociacións estudantís fundadas 
con ánimo de lucro nin as conformadas por antigos a lumnos ou aquelas que non estean 
maioritariamente compostas por estudantes. 
Por último, determínanse os beneficios de que se po den aproveitar as asociacións de 
estudantes, fundamentalmente a concesión de axudas ou de subvencións e a facultade de 
utilización de espazos ou locais de titularidade pública, vinculándoos ao cumprimento de certos 
requisitos e establecendo os necesarios mecanismos de control e de esixencia de 
responsabilidades en caso de incumprimentos inxusti ficados ou de danos á Universidade. 
Nesta liña, preténdense regular as subvencións que as Asociacións de Estudantes reciben da 
Universidade, a través da súa Vicerreitoría de Estu dantes, para actividades distintas da 

representación estudantil. Estas axudas deben servi r de estímulo e primar as actividades que 
se desenvolven en función do interese dos proxectos específicos que se presentaren. 
Por todo o exposto, a Universidade da Coruña, no ma rco da súa autonomía normativa e a 
través do seu Consello de Goberno, vén de aprobar o  presente regulamento que servirá de 
medio para canalizar a creación, o desenvolvemento e a promoción das Asociacións de 
Estudantes no seo da Universidade, as cales gozarán  de plena autonomía funcional e 
económica, sempre dentro do respecto ao ordenamento  xurídico e ás normas que lle son 
propias á nosa institución. Como parte troncal inte grante do Regulamento, e baixo o seu 
abeiro, créase o Rexistro de Asociacións de Estudan tes da Universidade da Coruña (RAE-
UDC) e dítanse as normas que lle serán de aplicación. 
CAPÍTULO I  
CONDICIÓNS XERAIS PARA O RECOÑECEMENTO DAS ASOCIACIÓNS  
DE ESTUDANTES DA UNIVERSIDADE DA CORUÑA  
Artigo 1.  
Serán consideradas Asociacións de Estudantes da Uni versidade da Coruña e como tales, 
poderán solicitar o seu recoñecemento, todas aquela s asociacións que se constitúan 
validamente conforme as disposicións legais vixente s en materia asociativa e ao  presente  
regulamento  e que,  respectando  os principios  de   participación e  de representación 
democráticas, teñan como fins a educación superior,  a promoción da cultura e do deporte, a 
defensa de bens culturais e universitarios, a parti cipación na vida orgánica da Universidade, o 
desenvolvemento científico, cultural ou artístico, a preparación para o exercicio de actividades 
profesionais ou outros análogos, que desenvolvan as  súas actividades desde o ámbito da 
Universidade da Coruña con pleno respecto ao ordenamento xurídico. 
Artigo 2.  
Quedan excluídos do campo de aplicación desta norma tiva aqueles grupos ou colectivos de 
estudantes que foron creados coa finalidade única e  exclusiva de canalizaren a participación e 
a representación nos diferentes órganos de goberno da Universidade. Da mesma maneira, non 
se teñen en consideración neste regulamento as asoc iacións estudantís fundadas con ánimo 
de lucro nin as conformadas por antigos alumnos ou as que non estiveren constituídas 
maioritariamente por estudantes. 
Artigo 3.  
As Asociacións de Estudantes da Universidade da Cor uña terán que se rexer polos seus 
propios Estatutos, os cales, en todo caso, deben adecuarse tanto aos preceptos legais que lles 
foren de aplicación, como á Normativa que lle é pro pia á Universidade da Coruña e que se 
recolle no presente regulamento. 
 
Artigo 4.  
Os fins e as actuacións das Asociacións de Estudant es da Universidade da Coruña deberán 
desenvolverse nun clima de liberdade, de democracia  e de autonomía funcional, e estas 
deberán respectar, no exercicio das súas actividade s os dereitos fundamentais do resto dos 
membros integrantes da comunidade universitaria, e favorecer o pleno desenvolvemento 
académico, persoal e intelectual do alumnado no seu conxunto. 
Artigo 5.  
As Asociacións de Estudantes da Universidade da Cor uña deberán contar, polo menos, con 3 
socios, ademais dos membros da Xunta Directiva. Seg undo o establecido no artigo 63 dos 

Estatutos, e para os efectos do presente regulament o, son estudantes da Universidade da 
Coruña todos os estudantes matriculados en calquera  das materias e das disciplinas que 
figuraren nos planos de estudo das diferentes titul acións e programas que se imparten en 
calquera dos seus centros ou departamentos propios,  incluídos os matriculados en proxectos 
de Fin de Carreira e nos programas de doutoramento, así como os que estean a realizar a súa 
tese de doutoramento e exista constancia documental  deste feito no departamento 
correspondente, sempre que, en todo caso, estean en  pleno uso dos seus dereitos 
académicos. Entre os membros das xuntas directivas deberá haber estudantes da 
Universidade da Coruña. 
CAPÍTULO II  
PROCEDEMENTO PARA O RECOÑECEMENTO COMO ASOCIACIÓNS DE ESTUDANTES 
DA UNIVERSIDADE DA CORUÑA  
Artigo 6.  
Para a consideración dunha asociación como Asociaci ón de Estudantes da Universidade da 
Coruña será requisito imprescindible a súa constitu ción previa conforme as disposicións legais 
vixentes en materia asociativa, que se materializar án xuridicamente mediante unha Acta 
Fundacional, nun documento público ou privado, en que consten, d e maneira inequívoca, os 
seguintes aspectos: 
 
a)  Nome e apelidos dos promotores ou dos socios funda dores da Asociación, a 
nacionalidade, o enderezo e a vinculación á Univers idade da Coruña como 
alumno/a, segundo o que dispón o artigo 5 do presente regulamento. 
b)  A declaración da vontade de todos os seus membros fundadores con capacidade 
de obrar, de querer servir sen ánimo de lucro á pro moción da educación superior, 
ao desenvolvemento do coñecemento científico, cultu ral, artístico ou deportivo da 
Universidade ou, mais non exclusivamente, á defensa  dos dereitos e dos intereses 
dos alumnos. 
c)  Os Estatutos aprobados que rexerán o funcionamento  da Asociación, cuxo contido 
se axustará ás prescricións do artigo 8. 
d)  Lugar e data da súa constitución, e sinatura dos p romotores. 
e)  Designación dos integrantes dos órganos provisiona is de goberno. 
Artigo 7.  
Os Estatutos constitúen a norma fundamental que rex erá a vida das Asociacións de 
Estudantes da Universidade da Coruña, e estes deber án conter, polo menos, os seguintes 
extremos: 
a) Denominación da Asociación. 
b)  Domicilio da Asociación. 
c)  Ámbito de actuación. 
d)  Fins específicos das actividades universitarias da  Asociación. 
e)  Dereitos e deberes dos asociados. 
f)  Órganos directivos e formas de administración. 
g)  Patrimonio fundacional e recursos económicos, de s er o caso, que existiren 
inicialmente. 
h)  Procedemento de adquisición e perda da condición d e asociado. 
i)  Aplicación que teña que darse ao seu patrimonio en  caso de disolución, que, en 
todo caso, deberá aterse ao que considera a Lei org ánica 1/2002, do 22 de marzo, 
reguladora do Dereito de Asociación. 

Artigo 8. 
A denominación das Asociacións de Estudantes da Uni versidade da Coruña así como as súas 
siglas deberán ser o suficientemente individualizad as como para non induciren a erros a 
respecto doutras Asociacións de Estudantes rexistradas. Ademais do considerado no capítulo I 
deste regulamento, non se inscribirán no Rexistro d e Asociacións de Estudantes da Coruña 
aquelas que tiveren denominacións racistas, sexistas, xenófobas, ou que, pola ambigüidade ou 
a falsidade destas, puideren xerar confusión entre os estudantes. Igualmente, non serán 
admisibles as denominacións que inclúan expresións contrarias ás leis ou que puideren supor 
vulneración dos dereitos fundamentais das persoas. 
 
CAPITULO III 
DOS DEREITOS E DEBERES DAS ASOCIACIÓNS DE ESTUDANTES DA 
UNIVERSIDADE DA CORUÑA  
Artigo 9.  
As Asociacións de Estudantes recoñecidas pola Unive rsidade da Coruña terán os seguintes 
dereitos: 
 
1.  Participaren, cos límites fixados neste regulament o e en consonancia coa normativa 
de aplicación da propia universidade, na vida cultu ral, académica, intelectual, 
deportiva e orgánica da Universidade da Coruña. 
2.  Disporen, cos límites fixados no capítulo VI do pr esente regulamento e en 
consonancia coa normativa de aplicación da propia universidade, das instalacións e 
dos equipamentos desta, coa exención de taxas para as actividades sen ánimo de 
lucro. 
3.  Concorreren á convocatoria anual de axudas, segund o o que dispón o capítulo V do 
presente regulamento. 
4.  Utilizaren, despois de se inscribir no Rexistro de  Asociacións da Universidade, a 
mención de "Asociación de Estudantes da. Universidade da Coruñ a", a 
continuación da súa propia denominación. 
5.  Organizar, cos límites fixados neste regulamento e  demais normativa de aplicación, 
cantas actividades foren precisas para o cumprimento dos seus fins estatutarios. 
 
Artigo 10. 
As Asociacións de Estudantes recoñecidas pola Universidade da Coruña estarán obrigadas a: 
 
1.  Acataren e cumpriren o presente regulamento e toda s aquelas obrigas que 
emanaren da capacidade normativa dos órganos de goberno da Universidade. 
2.  Desenvolveren as súas actividades con pleno respec to ao ordenamento xurídico. 
3.  Facilitaren á Vicerreitoría de Estudantes da Unive rsidade da Coruña os informes 
que esta lles requirir en relación coas axudas e co as subvencións recibidas por 
parte da Universidade, así como calquera documento que acredite o axeitado 
desenvolvemento das súas actividades. 
4.  Faceren un bo uso dos medios e das instalacións qu e a Universidade pon á súa 
disposición. 
Artigo 11.  
A Universidade da Coruña, a través da Vicerreitoría de Estudantes, garantirá a non vulneración 
dos dereitos das Asociacións. 

CAPITULO IV  
CREACIÓN E MANTEMENTO DO REXISTRO DE ASOCIACIÓNS DE 
ESTUDANTES DA UNIVERSIDADE DA CORUÑA  
Artigo 12.  
Como desenvolvemento dos Estatutos da Universidade da Coruña, e ao abeiro do presente 
regulamento, créase o Rexistro de Asociacións de Es tudantes da Universidade da Coruña 
(RAE-UDC) para os únicos efectos da súa publicidade no ámbito universitario. 
Artigo 13.  
O RAE-UDC terá as seguintes funcións: 
a)  Coñecer, clasificar e inscribir as Asociacións de Estudantes legalmente 
constituídas existentes no ámbito da Universidade da Coruña. 
b)  Certificar e informar sobre todos os feitos contid os nel. 
c)  Servir de canle para a concesión de subvencións e de dotacións materiais para o 
cumprimento dos seus fins, nos casos que for necesario. 
d)  Servir de canle de difusión das asociacións inscri tas nel. 
Artigo 14.  
O RAE-UDC dependerá organicamente da Vicerreitoría de Estudantes e os seus asentos de 
inscrición poderán ser consultados polos membros da  comunidade universitaria a través da 
páxina web da Universidade. 
Artigo 15.  
Toda Asociación de Estudantes legalmente constituíd a deberá proceder á súa inscrición no 
RAE-UDC se desexar ser recoñecida como Asociación d e Estudantes da Universidade da 
Coruña. A inscrición neste Rexistro será requisito imprescindible para optar á concesión de 
calquera tipo de axuda ou de dotación da Universida de. Poderán inscribirse no RAE-UDC 
todas aquelas Asociacións legalmente constituídas que cumpriren os requisitos establecidos 
no presente regulamento. 
Artigo 16.  
Para a inscrición dunha Asociación no RAE-UDC será necesaria a presentación dos 
seguintes documentos: 
a)  Solicitude de inscrición no RAE-UDC, dirixida á vi cerreitora de Estudantes. 
b)  Copia do certificado de inscrición no Rexistro de Asociacións competente. 
c)  Copia da Acta Fundacional. 
d)  Copia dos Estatutos da Asociación. 
e)  Composición da Xunta Directiva, onde deberá facili tar a localización dos seus 
membros, o teléfono e o enderezo de contacto. 
Artigo 17.  
A inscrición dunha Asociación no RAE-UDC procederá,  tras a resolución da vicerreitora de 
Estudantes, despois da presentación da solicitude d e inscrición acompañada dos documentos 
sinalados e examinado o cumprimento dos requisitos esixidos neste regulamento. Só se 
denegará a inscrición no caso de a Asociación inter esada non cumprir os requisitos 
establecidos para figurar no Rexistro, e as persoas  interesadas poderán recorrer a Resolución 
perante o Excmo. e Magfo. Sr. Reitor, no prazo dun mes desde a recepción do escrito. 
Artigo 18.  
En caso de que se observar na tramitación algún erro imputable á persoa interesada, a falta de 

documento ou a insuficiencia dalgún deles, requirir ase a este para que no prazo de 30 días 
desde que lle sexa notificado o defecto, poida emen dar o erro ou completar a documentación. 
Despois de realizar isto procederase segundo o que establece o artigo 16. 
 
Artigo 19. 
Despois da inscrición dunha Asociación no RAE-UDC, comunicaráselles ás persoas 
interesadas o número de rexistro que lles correspondeu e arquivarase a documentación. 
Artigo 20.  
Para a permanencia dunha Asociación no RAE-UDC hanse de cumprir os seguintes requisitos: 
a)  Manter as condicións esixidas para a súa inclusión  no Rexistro. 
b)  Presentar á Vicerreitoría de Estudantes, entre o 1  de setembro e o 30 de outubro do 
ano en curso, unha memoria das actividades realizad as pola Asociación no curso 
académico anterior, acompañada das evidencias correspondentes. 
c)  Actualizar os datos da Asociación, a requirimento da Vicerreitoría de Estudantes, 
entre o 1 de setembro e o 30 de outubro do ano en curso. 
d)  O incumprimento dos requisitos suporá a exclusión ás convocatorias de axudas a 
programas de actividades estudantís inmediatas. 
e)  A Asociación disporá ata o 1 de setembro do ano se guinte para emendar o 
incumprimento. De non ser así, será dada de baixa do RAE. 
CAPÍTULO V  
CONCESIÓN DE SUBVENCIÓNS E DE AXUDAS ÁS ASOCIACIÓNS DE  
ESTUDANTES DA UNIVERSIDADE DA CORUÑA  
Artigo 21. 
As Asociacións de Estudantes rexistradas na Univers idade da Coruña terán dereito a 
solicitaren axudas, tanto para subvencionaren as súas actividades, como para 
as necesidades de material funxible e/ou inventaria ble que tiveren, na convocatoria ordinaria 
anual que para tal efecto, e segundo as dispoñibili dades orzamentarias, fará pública a 
Vicerreitoría de Estudantes. 
Artigo 22. 
Na avaliación das solicitudes que se presentaren á convocatoria anual de axudas atenderase a 
un baremo explícito. Neste baremo, de cara a avalia r a importancia das actividades propostas 
en función do grao en que permiten alcanzar os obxectivos fixados na convocatoria, teranse en 
conta os seguintes aspectos: 
a)  O carácter continuado e non simplemente ocasional das actividades programadas. 
b)  Os resultados obtidos polos promotores en convocat orias anteriores. 
c)  A súa capacidade para xeraren procesos de particip ación. 
d)  A viabilidade do proxecto en relación cos recursos  materiais e humanos do grupo 
promotor. 
e)  As fontes de financiamento externo solicitadas e/o u concedidas. 
f)  O número de estudantes e de centros, potencialment e beneficiarios das 
actividades propostas. 
 
Artigo 23. 
A convocatoria de axudas a programas de actividades  estudantís recollerá explicitamente o 
baremo e mais a porcentaxe de aplicación de cada criterio establecido no antedito baremo. 

Artigo 24.  
A resolución da convocatoria anual de axudas recaer á na Comisión de Extensión Universitaria 
delegada do Consello de Goberno, en que actuará com o o seu Presidente a vicerreitora de 
Estudantes. 
Artigo 25.  
A resolución será publicada na páxina web da Vicerr eitoría de Estudantes e nos taboleiros de 
anuncios do Servizo de Asesoramento e Promoción do Estudante (SAPE). Igualmente, 
notificaráselle a cada Asociación solicitante o importe da axuda que se lle concédese ou, se for 
o caso, a causa de denegación debidamente motivada. 
Artigo 26.  
A aceptación da axuda por parte da Asociación compr omete a esta a realizar as actividades 
programadas. Calquera modificación substancial do p rograma orixinalmente proposto deberá 
ser comunicada á Vicerreitoría de Estudantes, onde se solicitará a necesaria autorización para 
proceder a realízala. 
Artigo 27.  
O incumprimento dos compromisos adquiridos coas pro pias bases da convocatoria, dará lugar 
á suspensión da axuda concedida. 
Artigo 28.  
Para o seguimento e o control das axudas concedidas , a Comisión de Extensión Universitaria 
delegada do Consello de Goberno, a través da Vicerr eitoría de Estudantes, poderá solicitar ás 
Asociacións toda a documentación que for necesaria para esta comprobación. 
 
Artigo 29.  
Na publicidade das actividades subvencionadas e, de ser o caso, nas publicacións que delas se 
derivaren, farase constar expresamente a colaboraci ón da Vicerreitoría da Universidade da 
Coruña. 
 
CAPÍTULO VI 
CONCESIÓN DE ESPAZOS FÍSICOS ÁS ASOCIACIÓNS DE ESTUDANTES DA 
UNIVERSIDADE DA CORUÑA  
Artigo 30.  
Só as Asociacións de Estudantes legalmente constitu ídas e inscritas no RAE-UDC terán 
dereito a ocupar ou compartir algún dos espazos reservados especificamente para Asociacións 
nos centros da Universidade, conforme á dispoñibili dade de cada centro. En todo caso, os 
centros arbitrarán as medidas necesarias para conta ren, polo menos, cun local de uso común, 
suficiente e adecuado, para todas as Asociacións qu e desenvolvan actividades no centro. A 
Vicerreitoría de Estudantes velará polo cumprimento do disposto neste artigo. 
Artigo 31.  
A teor do que dispón o artigo 11.2.f. dos Estatutos  da Universidade da Coruña, que especifica 
como función das facultades e das escolas o promove ren actividades culturais e de extensión 
universitaria, en cada facultade ou escola, a distr ibución dos espazos destinados ás 
Asociacións e as normas de uso destes corresponderá  ás oportunas comisións delegadas das 
Xuntas de Centro, presidida polo/a decano/a ou dire ctor/a do centro ou vicedecano/a ou 
subdirector/a en quen delegar. 

Artigo 32.  
A concesión dun local ás Asociacións de Estudantes estará sempre condicionada ao 
cumprimento dos seguintes requisitos: 
1.  Figuraren inscrita no RAE-UDC. 
2.  Atérense ao que dispón o presente regulamento. 
3.  Cumpriren as normas legais e todas aquelas obrigas  que emanaren da capacidade 
normativa dos órganos de goberno da Universidade. 
Artigo 33.  
Cando se incumpriren os requisitos establecidos no artigo 32 do presente regulamento, as 
comisións dos centros requirirán explicación ós res ponsables da Asociación e darán un prazo 
mínimo de 10 días naturais para xustificar e emenda r os posibles incumprimentos; de persistir 
a situación, poderán revogar os beneficios concedidos a unha Asociación, tras a audiencia aos 
seus responsables. 
Artigo 34.  
Para os únicos efectos de conxugar as necesidades a cadémicas, docentes, materiais e 
persoais da propia universidade e o lugar onde as A sociacións de Estudantes desenvolverán 
fundamentalmente as súas actividades, estas actividades terán que se comunicar por escrito á 
Dirección do centro universitario correspondente cu nha antelación mínima de quince días 
antes da súa realización. Non obstante, calquera ev ento que pola súa propia índole ou polas 
súas especiais circunstancias non puider ser anunciado con esa mínima antelación, poderá ser  
realizado sempre que exista dispoñibilidade de medi os materiais e persoais para iso, e poida 
efectuarse sen grave menoscabo do resto das activid ades xa programadas. Este último 
suposto necesitará, ao igual que no caso anterior, a solicitude por escrito e a autorización nese 
sentido. 
DISPOSICIONS ADICIONÁIS  
PRIMEIRA.  
As resolucións que dite a vicerreitora de Estudante s e os/as decanos/as ou directores/as de 
centros poderán ser recorridas en alzada perante o Excmo. e Magfo. Sr. Reitor da 
Universidade da Coruña. 
SEGUNDA. 
En todo o non previsto por este regulamento aplicarase o que dispón a Lei orgánica 1/2002, do 
22 de marzo, reguladora do Dereito de Asociación e, no seu defecto, o Código civil. 
DISPOSICIÓN TRANSITORIA 
 
ÚNICA. 
As Asociacións de Estudantes legalmente constituída s que existan actualmente na 
Universidade da Coruña deberán adaptarse ao contido  deste regulamento no prazo de cinco 
meses desde a súa entrada en vigor se desexaren ser inscritas no RAE-UDC. 
 
 
 
 

DISPOSICIÓN DERROGATORIA 
 
ÚNICA 
O presente regulamento derroga expresamente cantas normas que sobre esta materia ditase 
con anterioridade a Universidade da Coruña. 
 
DISPOSICIÓN FINAL 
 
ÚNICA 
Este regulamento entrará en vigor o día seguinte ao  da súa aprobación polo Consello de 
Goberno da Universidade e será obxecto de publicaci ón na páxina web da Vicerreitoría de 
Estudantes para xeral coñecemento da comunidade universitaria. 