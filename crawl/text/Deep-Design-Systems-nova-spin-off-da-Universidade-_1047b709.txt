gl
es
en
gl
es
en
UDC
Deep Design Systems, nova spin off da Universidade da Coruña
Press release
12/17/25 9:26 AM
Institutional
Consolídase así unha alianza estratéxica que une investigación científica de primeiro nivel con innovación industrial en intelixencia artificial, deseño e enxeñaría.
A Coruña, 17 de decembro de 2025.- A Universidade da Coruña conta desde este mes cunha nova spin off, Deep Design Systems (DDS), que vén de formalizar a súa constitución nunha spin off, consolidando así unha alianza estratéxica que une investigación científica de primeiro nivel con innovación industrial en intelixencia artificial, deseño e enxeñaría. A compañía conta coa participación de persoal investigador do CITIC, cuxa experiencia e traxectoria contribúen a reforzar a súa capacidade tecnolóxica e de transferencia de coñecemento.
DDS está a desenvolver o primeiro Strategic Intelligence Engine da industria: unha plataforma de software que integra criterios de enxeñaría, impacto ambiental e necesidades do mercado directamente nas propostas de concepto temperán.
En termos prácticos, permite acceder a información propia de fases avanzadas do desenvolvemento no mesmo momento en que nace a idea, acelerando a validación de trade-offs e evitando custosos ciclos de redeseño. O sistema está deseñado para mellorar a toma de decisións executivas mantendo sempre á persoa no centro.
DDS transforma o deseño dun proceso puramente visual nun punto de integración estratéxica, salientando unha produción máis ética e consciente co medioambiente, acurtando drasticamente os prazos de lanzamento e reforzando a coherencia entre departamentos.
Actualmente en fase avanzada de prototipo (TRL 5), a plataforma estase co-desenvolvendo xunto a socios especializados en ciencia computacional, enxeñaría e mobilidade en Europa e Estados Unidos. “Este fito consolida o noso fundamento científico e acelera a nosa misión de transformar a maneira en que se conciben e avalían os produtos”, afirma José R. López, co-fundador e CEO de DDS.
“A UDC, a través do CITIC, foi clave para impulsar os límites da IA e a ciencia computacional. Xuntos estamos a configurar unha visión máis intelixente, responsable e estratéxica da toma de decisións en contornas industriais enfrontadas a problemas cada vez máis complexos.”
O acordo permite a DDS acceder de forma preferente a talento investigador, infraestrutura de computación de altas prestacións e experiencia multidisciplinar en intelixencia artificial, visión por computador e simulación numérica, elementos clave para reforzar aínda máis a súa folla de roteiro científico e tecnolóxico.
A través desta alianza, que contou co apoio da Oficina de Transferencia de Coñecemento (OTC) da UDC, encargada da creación de empresas baseadas en coñecemento, a Universidade da Coruña e DDS converténse en socios estratéxicos, fortalecendo a misión común: impulsar unha novo paradigma en deseño e enxeñería asistida por intelixencia artificial, integrando análise ambiental, simulación física, creatividade e decisión multidimensional nun único sistema.
Sobre Deep Design Systems
Deep Design Systems S.L. é unha startup deeptech con sede na Coruña (España) e presenza en Reino Unido, Italia e Estados Unidos. Axuda ás compañías product-led a acelerar lanzamentos, tomar mellores decisións e liderar de forma máis consciente, integrando intelixencia estratéxica, validación de enxeñería e análise de sustentabilidade en tempo real.
Published by: Gabinete de Comunicación da UDC
Universidade da Coruña
Location
Telephones
Suggestions
Contact with citizens
Sitemap
Legal notice
Campus Industrial
Transparency
Corporate identity
Office for Gender Equality
Contractor profile
Students virtual secretary
News site
Internal channel of information
University Library
Instagram
YouTube
Linkedin
Calendarios
App Store
Google Play
RSS