REGULAMENTO DAS PRÁCTICAS EXTERNAS DAS TITULACIÓNS DE GRAO DA FACULTADE DE 
CIENCIAS DA COMUNICACIÓN 
(Aprobado pola Xunta da Facultade de Ciencias da Comunicación o 23/02/2023) 
  
A publicación do Real Decreto 592/2014 do 11 de xullo, establece o marco legal polo que se 
regulan as prácticas académicas externas do estudantado universitario e, no ámbito da 
Universidade da Coruña, estas se regulan polo Regulamento de Prácticas Académic as Externas 
do Estudantado da Universidade da Coruña, aprobado polo Consello de Goberno do 23 de abril 
de 2013 e modificado polos acordos do Consello de Goberno do 27 de febreiro de 2015, do 29 
de setembro de 2015, do 29 de maio de 2018, do 04 de xuño de 2019 e do 03 de novembro de 
2022. 
O Estatuto do Estudante Universitario, aprobado polo RD 1791/2010, do 30 de decembro, 
establece no seu artigo 8 o dereito do estudantado de grao a “dispoñer da posibilidade de 
realizar prácticas, curriculares ou extracurric ulares, que poderán realizarse en entidades 
externas e nos centros, estruturas ou servizos da Universidade, segundo a modalidade prevista 
e garantindo que sirvan á súa finalidade formativa”. O Estatuto recoñece o dereito a “contar coa 
tutela efectiva” nas prácticas externas previstas nos plans de estudos, e no seu artigo 24 regula 
as prácticas académicas externas, as súas clases e as súas características xerais e estende a 
posibilidade de realizalas ao conxunto do estudantado matriculado en calquera estudo 
impartido polas universidades. 
Na resolución do 9 de abril de 2010, da Universidade da Coruña, pola que se publica o plan de 
estudos do Grao en Comunicación Audiovisual, modificada pola resolución do 6 de outubro de 
2022, pola que se publica a modificación  do plan de estudos de graduado ou graduada en 
Comunicación Audiovisual, considérase a materia optativa Prácticas que se oferta no segundo 
cuadrimestre do cuarto curso e comprende un total de 6 créditos ECTS. 
Na resolución do 25 de novembro do 2020, da Uni versidade da Coruña, pola que se publica o 
plan de estudos do Grao en Creación Dixital, Animación e Videoxogos, considérase a materia 
Prácticas externas que se oferta no segundo cuadrimestre do cuarto curso e comprende un total 
de 9 créditos ECTS. 
Neste contexto, e coa finalidade de unificar os criterios e procedementos para garantir unha 
actuación homoxénea á hora de planificar e avaliar as prácticas académicas deste centro, resulta 
convinte establecer as seguintes normas de carácter xeral. 
  
1. Definición e ámbito de aplicación 
1.1. As prácticas externas son actividades formativas realizadas, de acordo ao disposto no 
presente regulamento, por estudantes universitarios en entidades colaboradoras, tales como 
empresas, institucións ou organismos, de carácter público ou privado (incluída a propia 
Universidade da Coruña), de ámbito nacional e internacional. 
1.2. Dado o seu carácter formativo, as prácticas externas non poderán, en ningún caso, derivar 
obrigas propias dunha relación laboral nin substituír a función dun posto de traballo. 

1.3. Este regulamento contén as directrices relativas á definición, realización, cualificación e 
tramitación das prácticas académicas externas do Grao en Comunicación Audiovisual e do Grao 
en Creación Dixital, Animación e Videoxogos. 
1.4. O contido deste regulamento compleméntase co resto de regulamentos e procedementos 
relacionados coas prácticas externas universitarias e coa normativa da  UDC que se atopen en 
vigor e que se refiran, entre outros aspectos, ao sistema de avaliación, ao recoñecemento e á 
transferencia de créditos. 
  
2. Obxectivo 
O principal obxectivo das prácticas externas é o de permitir ao alumnado a aplicación práctica 
dos coñecementos adquiridos na súa formación académica. As prácticas externas darán a 
coñecer ao a lumnado as metodoloxías de traballo no entorno profesional, facilitando a súa 
empregabilidade e futura inserción no mercado laboral. Ademais, favorecerán o 
desenvolvemento de competencias técnicas, persoais e participativas, fomentando os valores 
de innovación, creatividade e emprendemento. 
  
3. Coordinador/a do programa de prácticas externas 
3.1. O/a responsable do programa será o coordinador do programa de prácticas externas do 
centro, que será o/a encargado/a da súa organización e xestión. O/a coordinador/a do programa 
de prácticas será un membro do equipo directivo designado pola dirección do centro. 
  
4. Modalidades 
As prácticas académicas externas poderán adoptar dúas modalidades: 
a) Prácticas externas curriculares, que se configuran como materias dun pla n de estudos 
con carácter obrigatorio ou optativo. Corresponden a esta modalidade as prácticas 
realizadas dentro da materia optativa Prácticas do 4º curso do Grao en Comunicación 
Audiovisual e as realizadas dentro da materia obrigatoria Prácticas externas do 4º curso 
do Grao en Creación Dixital, Animación e Videoxogos. 
b) Prácticas externas extracurriculares, que se realizan con carácter voluntario durante o 
período de formación e que, aínda tendo o mesmo obxectivo que a as prácticas 
curriculares, non forman parte do correspondente plan de estudos. Non obstante, serán 
recollidas no suplemento europeo ao título segundo a normativa vixente. 
  
5. Persoas destinatarias e requisitos para a súa realización 
5.1. Poderán optar á realización de prácticas externas ao abeiro do disposto neste Regulamento: 
a) O e studantado propio da UDC matriculado nos estudos de Grao en Comunicación 
Audiovisual e os matriculados nos estudos de Grao en Creación Dixital, Animación e 
Videoxogos que teñan superados o 50% dos créditos necesarios para a obtención do 
título, incluíndo todos os créditos de formación básica. 

b) O estudantado doutras universidades españolas ou estranxeiras que estea a realizar 
estadías de estudo no Grao en Comunicación Audiovisual ou no Grao en Creación Dixital, 
Animación e Videoxogos da UDC, sempre que as normas que re gulan os programas e 
convenios non dispoñan outra cousa. 
5.2. Para realizar prácticas externas o alumnado deberá cumprir os seguintes requisitos: 
a) Para as prácticas curriculares: estar matriculado/a na materia optativa Prácticas do 4º 
curso do Grao en Comun icación Audiovisual ou na materia obrigatoria Prácticas 
externas do 4º curso do Grao en Creación Dixital, Animación e Videoxogos. 
b) Para as prácticas extracurriculares: 
• Estar matriculado/a na ensinanza á que se vinculen as competencias básicas, 
xenéricas e específicas que adquirirán na súa realización. 
• Ter superado o 50% dos créditos necesarios para a obtención do título de grao 
incluíndo, como mínimo, todos os créditos de formación básica. 
• Non superar as 750 horas entre a suma de prácticas curri culares e 
extracurriculares no mesmo ano académico. De existir vacantes na oferta de 
prácticas extracurriculares, formarase unha listaxe de agarda na que poderán 
participar tamén aqueles/as alumnos/as que teñan superadas esas horas. 
  
6. Características dos programas de prácticas 
6.1. A realización das prácticas académicas externas require a subscrición previa dun convenio 
de cooperación educativa que sirva de marco regulador da relación entre o alumnado, a 
entidade colaboradora e a Universidade da Coruña. 
6.2. Anexarase ao convenio de cooperación educativa un proxecto formativo individual para 
cada estudante. Neste concretaranse os contidos e as características que conforman o plan de 
traballo que se levará a cabo na empresa ou institución. Os obxectivos es tableceranse 
considerando as competencias que debe adquirir o alumnado. (ANEXO I. MODELO) 
 
7. Titoría e requisitos para exercelas 
7.1. Para realizar as prácticas externas, o alumnado contará cun/unha titor/a da entidade 
colaboradora (titor/a profesional) e un/unha titor/a académico/a da universidade. 
7.2. A persoa designada pola entidade colaboradora deberá estar vinculada a esta, coa 
experiencia profesional e os coñecementos necesarios para realizar a titorización efectiva do 
alumnado, organizar as actividades de conformidade co proxecto formativo e coordinarse coa 
persoa responsable da titorización académica. O/a titor/a profesional non deberá coincidir coa 
persoa encargada da titorización académica da Universidade da Coruña. 
7.3. O/a titor/a académico/a d a universidade será un membro do persoal docente do propio 
centro afín á ensinanza á que se vincula a estadía de prácticas. No caso de que non se encontre 
entre o persoal docente do centro ninguén adecuado para a titorización, esta recaerá no 
membro do equipo directivo encargado da coordinación das prácticas. 
7.4. En cada curso académico ab rirase unha nova convocatoria de  profesorado voluntario do 
centro para a titorización académica das prácticas externas, coa que se formará unha lista de 

profesores/as titores/as. O/a titor/a académico/a de cada estadía de prácticas será designado/a 
pola persoa Coordinadora do programa de prácticas do centro de entre as persoas que formen 
a lista de profesores/as titores/as, atendendo ao perfil de cada estadía de prácticas. 
  
8. Convenios motivados 
8.1. Á marxe das convocatorias difundidas polo centro, o alumnado que cumpra os requisitos 
para a realización de prácticas académicas externas poderá solicitar o seu desenvolvemento en 
entidades coas que a Universidade non ten est ablecido convenios. Neste caso, unha vez 
valorada a idoneidade da empresa/entidade pola persoa Coordinadora do programa de 
prácticas do centro, procederase á xestión do Convenio de Cooperación Educativa, así como da 
restante documentación para que o/a estudante poda desenvolver unha estadía de prácticas en 
dita entidade. A persoa coordinadora do programa de prácticas do centro poderá elevar a 
valoración da idoneidade da empresa á Comisión docente e de avaliación académica sempre 
que a actividade básica da e mpresa/entidade non se atope directamente relacionada coas 
competencias da ensinanza á que se vincula a estadía de prácticas. 
  
9. Duración e horarios de realización 
9.1. A duración das prácticas será a seguinte: 
a) A realización das prácticas externas curric ulares farase de conformidade co calendario 
académico aprobado polo Consello de Goberno para cada curso académico. 
b) As prácticas externas curriculares recollidas no plan de estudos do Grao en 
Comunicación Audiovisual terán unha duración de 150 horas correspondentes a 6 
créditos ECTS. 
c) A prácticas externas curriculares recollidas no plan de estudos do Grao en Creación 
Dixital, Animación e Videoxogos terán unha duración de 225 horas correspondentes a 9 
créditos ECTS. 
9.2. A distribución horaria das práct icas externas establecerase de acordo coas súas 
características e a dispoñibilidade da entidade colaboradora. En calquera caso, os horarios serán 
compatibles coa actividade académica, formativa e de representación e participación 
desenvolvida polo alumnado  na universidade. Excepcionalmente, nos casos en que o/a 
estudante teña unha carga lectiva moi reducida para finalizar a titulación oficial poderase 
realizar unha xornada ampla sen superar as 40 horas semanais e 8 diarias, e sempre coa 
autorización do/a titor/a académico/a. 
  
10. Oferta, difusión e adxudicación 
10.1. O centro comprométese a convocar, difundir e tramitar as ofertas de prácticas que reciba 
das entidades colaboradoras no marco dos convenios subscritos. 
10.2. O centro configurará a oferta e est ablecerá un proceso de selección para as prácticas 
externas, garantindo os principios de transparencia, publicidade, accesibilidade universal e 
igualdade de oportunidades. 

10.3. O/a coordinador/a do programa de prácticas externas do centro fará pública a o ferta de 
prácticas externas en cada curso académico, sempre con antelación abondo ao proceso de 
adxudicación. A oferta deberá conter, na medida do posible, os seguintes datos: 
a) Nome ou razón social da entidade colaboradora onde se realizará a práctica 
b) Centro, localidade e enderezo onde terá lugar 
c) Datas de comezo e fin da práctica, así como a súa duración en horas 
d) Número de horas diarias e horario asignado 
e) Actividades e competencias se desenvolverán 
10.4. Unha vez publicada a oferta de prácticas externas, o a lumnado solicitará ser admitido 
nestas, nos prazos e na forma que a convocatoria establecera. 
10.5. No caso das prácticas en servizos ou unidades da Universidade da Coruña e/ou 
determinadas entidades colaboradoras habituais do programa de prácticas, a ofer ta das 
diferentes prazas poderá ser colectiva cun prazo común para as candidaturas. A organización 
temporal e de tarefas destas estadías acordarase coa entidade durante o proceso de selección. 
10.6. Cada oferta de prácticas incluirá unha data límite e unhas condicións de presentación de 
candidaturas. Rematado o prazo, iniciarase o proceso de selección segundo estipule cada oferta 
de prácticas: 
a) Selección pola facultade. 
• Os/as candidatos/as deberán presentar unha copia simple do expediente 
académico e o s eu curriculum vitae, así como o certificado ou xustificación de 
todos aqueles méritos que se requiran na convocatoria. 
• A Comisión docente e de avaliación académica avaliará as candidaturas tendo 
en conta as bases da convocatoria e atendendo  a criterios de excelencia 
académica. 
b) Selección pola entidade. 
• Os/as candidatos/as deberán presentar unha copia simple do expediente 
académico e o seu curriculum vitae. 
• A convocatoria pode requirir os documentos acreditativos dos méritos alegados 
e outra documentación como portafolio de traballo ou demoreel. 
• Realizarase unha preselección por parte do centro a fin de comprobar o 
cumprimento dos requirimentos mínimos para a realización das prácticas. 
• Neste caso, será a empresa ou entidade a que estipule o sistema de selecció n 
(curriculum vitae, entrevista persoal cos candidatos, proba de selección, etc.), 
reservándose o dereito de convocar soamente a aqueles/as candidatos/as que 
se axusten ao perfil requirido. 
10.7. Con independencia do sistema de selección, darase preferencia ao alumnado que non teña 
efectuado outras prácticas xestionadas pola Universidade, menos naqueles casos nos que dita 
estadía non tivera a duración precisa para o recoñecemento da materia. 
10.8. No caso de darse ofertas de prácticas co duplo carácter curricular e extracurricular, terá 
preferencia para a súa adxudicación o alumnado que realice prácticas curriculares. 
10.9. Salvo circunstancias debidamente xustificadas, o alumnado que se presente a unha oferta 
de prácticas asume o compromiso de dar resposta ás chamadas e/ou e -mails da Coordinación 
do programa de prácticas do centro e/ou da entidade sobre dita candidatura. A ausencia de 

resposta, ademais da exclusión dos procesos de selección en  marcha, podería supoñer outro 
tipo de penalización se así o decidira a Comisión docente e de avaliación académica. 
10.10. Unha vez rematado o proceso de selección, comunicarase á persoa candidata a súa 
condición de beneficiaria de dita praza de prácticas.  Salvo circunstancias debidamente 
xustificadas, a persoa beneficiaria asume o compromiso de aceptar a estadía de prácticas para 
a que foi seleccionada. A ausencia de resposta, suporá a exclusión deste e outros procesos de 
selección que se desenvolvan duran te o curso. No caso da adxudicación de dúas prazas de 
prácticas, a persoa candidata deberá confirm ar no prazo máximo de 48 horas cal é a súa 
selección. 
10.11. As prazas que queden desertas voltarán a ser ofertadas entre o alumnado e adxudicadas 
en función das súas necesidades e preferencias. 
10.12. Tras a adxudicación da praza procederase á xestión da documentación precisa para a 
estadía de prácticas. En ningún caso se poderá comezar o período de prácticas sen ter 
xestionado o convenio. No caso do proxecto formativo, a súa sinatura desenvolverase, como 
moi tarde, no primeiro día de prácticas. 
10.13. As persoas matriculadas na materia optativa de Prácticas do Grao en Comunicación 
Audiovisual que non cheguen a ser beneficiarias dunha estadía de prácticas, ou as que non teñan 
interese polos perfís ofertados, poderán efectuar un cambio de matrícula para outra materia 
optativa durante a primeira semana do segundo cuadrimestre. Dito cambio xestionarase 
directamente coa Administración do centro. 
  
11. Abandono das prácticas 
11.1. No caso de que un/unha estudante decida finalizar a súa estadía de prácticas antes do 
prazo establecido no proxecto formativo sen causa xustificada, quedará automaticamente 
excluído/a de calquera outro proceso de selección que se desenvolva durante o curso. 
11.2. Sempre que exista unha incidencia ou conflito coa entidade ou persoa que asume a 
titorización profesional, ou se a estadía non se axusta ás condicións acordadas, deberase 
informar desta circunstancia á Coordinación do programa de prá cticas a través do/a titor/a 
académico/a. Ademais de intentar arranxar dita situación coa entidade, esta información 
permitirá corrixir posibles desviacións no programa de prácticas, motivará un posible fin da 
estadía e, de ser o caso, o cese do Convenio de Cooperación Educativa coa entidade en cuestión. 
11.3. No caso de recibir unha valoración negativa por parte do/a titor/a profesional, e de existir 
unha notificación de incidencia previa ao informe de avaliación, este poderá ser desestimado 
pola Comisión docente e de avaliación académica. 
11.4. Se o cese da estadía é solicitado por parte da entidade, solicitarase ao/á titor/a profesional 
un informe motivado desta decisión e quedará en mans da Comisión docente e de avaliación 
académica a decisión sobre a situación da persoa en prácticas. 
  
12. Recoñecemento 
12.1. O alumnado que efectuase unha ou varias estadías de prácticas extracurriculares recollidas 
nun Convenio de Cooperación Educativa poderá s olicitar o recoñecemento de dito  período 

como prácticas curri culares. Neste sentido, o alumnado poderá solicitar o recoñecemento de 
diferentes períodos de prácticas extracurriculares como prácticas curriculares. 
12.2. Corresponderá á Comisión docente e de avaliación académica determinar se ten lugar o 
recoñecemento das prácticas extracurriculares como curriculares. 
12.3. Para solicitar o recoñecemento como prácticas curriculares, deben cumprirse os seguintes 
requirimentos: 
a) No caso do alumnado do Grao en Comunicación Audiovisual: 
• Que o/a estudante estea matriculado/a na materia optativa Prácticas do 4º 
curso. 
• Que a estadía de prácticas tivera unha duración igual ou superior a 150 horas. 
b) No caso do alumnado do Grao en Creación Dixital, Animación e Videoxogos: 
• Que o/a estudante estea matriculado/a na materia obrigatoria Práctica. 
• Que a estadía de prácticas tivera unha duración igual ou superior a 225 horas. 
a) Para ambos Graos: 
• Que o/a estudante recibira unha valoración positiva das prácticas por parte 
do/a titor/a da entidade. 
• Que o/a estudante entregue en tempo e forma a correspondente memoria 
portafolio, cuxa orientación e valoración correrá a cargo do/a titor/a 
académico/a. 
12.4. No caso de que a estadía de prácticas non se desenvolvese no marco de ningún Convenio 
de Cooperac ión Educativa xestionado pola  Facultade, senón a través doutros servizos e 
programas da Universidade da Coruña, poderíase solicitar o seu recoñecemento sempre que as 
tarefas vencelladas ás mesmas estivesen relacionadas coas competencias do título no que o/ a 
estudante está matriculado/a. 
12.5. Considerarase obxecto de recoñecemento a participación en programas de fomento do 
emprendemento nos que se desenvolvan actividades de posta en marcha dunha empresa ou 
idea de negocio relacionados coas competencias do G rao que se está a cursar. Para o 
recoñecemento destes programas como prácticas curriculares, estes deben terse rematado con 
éxito e ter, como mínimo, unha duración en horas igual á da materia de Prácticas (no caso do 
Grao en Comunicación Audiovisual) ou Prácticas Externas (no caso do Grao en Creación Dixital, 
Animación e Videoxogos). Os programas que se considerarán para este tipo de recoñecemento 
son: Programa Explorer, Startup Programme e outros similares. Corresponderá, en todo caso, á 
Comisión docente e de avaliación académica determinar se ten lugar o recoñecemento 
  
13. Avaliación 
13.1. As prácticas curriculares serán avaliadas polo/a titor/a académico/a da universidade, que 
deberá redactar o correspondente informe de valoración atendendo a dous aspectos: 
a) Estadía de prácticas, que será avaliada a través dun informe realizado polo titor 
profesional da entidade. (ANEXO II. INFORME TITOR) 
b) Memoria potafolio, que realizará o/a estudante cunha reflexión crítica sobre a súa 
experiencia e aprendizaxe durante a estadía de prácticas. As indicacións para a 
elaboración e entrega desta memoria estarán publicadas no Campus Virtual e na Guía 
Docente da materia. 

13.2.  Para superar a materia cómpre ter aprobado ambas partes, pudendo unicamente 
recuperar a parte da memoria portafolio na convocatoria extraordinaria. 
13.3. O peso de cada unha das partes na avaliación estará establecido na Guía Docente da 
materia para cada curso académico. 
13.4. A sinatura da acta de cualificación oficial corresponderalle ao/á profesor/a coordinador/a 
da materia de prácticas. 
13.5. Para a avaliación das prácticas cómpre que a estadía teña rematado previamente á data 
do exame final da materia, que será a data límite para a entrega da memoria. No caso da 
convocatoria extraordinaria de setembro,  a presentación nesta convocatoria non suporá un 
óbice para a defensa do Traballo Fin de Grao na mesma convocatoria. 
 

ANEXO I 
AO CONVENIO DE COLABORACIÓN CON 
PARA A REALIZACIÓN DE PRÁCTICAS EXTERNAS 
O/a   alumno/a   que  firma   abaixo   ACEPTA  para   participar  no   programa  de prácticas externas 
  da Facultade ou Escola
da Universidade da Coruña ao abeiro do convenio de cooperación con 
CP.: PROVINCIA: 
CORREO-e
DATOS DO ALUMNO OU ALUMNA
NOME E APELIDOS:
DNI: DIRECCIÓN 
LOCALIDADE: 
TELÉFONO (s): 
TITULACIÓN: 
DATOS DA ENTIDADE 
PERSOA DE CONTACTO: 
DNI: DIRECCIÓN
TELÉFONO (s) : CORREO-e: 
DATOS DA PRÁCTICA 
DATA FIN:
DIRECCIÓN LUGAR DE PRÁCTICAS
DATA INICIO: 
XORNADA
Créditos ECTS: 
BOLSA *:
Nº HORAS TOTAL: 
Contía €/ mes Forma de pago: Cuenta bancaria 
PERSOAS TITORAS 
TITOR/A ENTIDADE: 
TITOR/A UDC: 
e declara coñecer e aceptar as normas 
establecidas no devandito convenio.
PAÍS
HORARIO (indicar, se cómpre,
días semana)**
* Bolsa ou axuda de estudos (de ser o  caso) que a entidade ou empresa lle concederá ao/á alumno/a e forma no
que  será  satisfeita ( no caso de ser remunerada,  deberá cumprir c  oas obrigas que dita a normativa tributaria e 
cotización á Seguridade Social)
 ** Concretar o horario de inicio e  fin en formato HH:MM tanto se se trata dun horario en xornada continua como en xornada partida. 
No caso de que o horario varíe segundo os días da semana é necesiario indica r a dita variación.
CIF

PROXECTO FORMATIVO 
Descrición das tarefas ou actividades formativas relacionadas cos seus estudos que realizará o/a alumno/a
Coñecementos específicos que deberá posuír o/a alumno/a antes de realizar as prácticas
Formación e competencias que adquirirá o/a alumno/a ao final das prácticas
Forma prevista para o seguimento, avaliación  e orientación do alumno ou alumna durante as prácticas
O/a alumno/a que firma abaixo declara  a súa conformidade para realizar prácticas, ao amparo do convenio nomeado, 
que se atén á lexislación vixente. Así mesmo, comprométese a manter a máis estrita obriga de confidencialidade  sobre 
toda a información á que poida ter acceso, como consecuencia da realización das prácticas obxecto do presente 
convenio. Igualmente, deberá dar o seu consentimento asinando o documento de información sobre protección de 
datos persoais para o alumnado de prácticas externas da UDC que forma parte do trámite na xestión destas 
prácticas.
En proba de conformidade asinan este documento por triplicado, 
A Coruña ,  de  de  
O/a titor/a da entidade/empresa
Asdo.:
Cargo
O/a alumno/a
Asdo.: 
O/a titor/a UDC
Asdo.:
Cargo
NOTA. Este  anexo c ubrirase por triplicado: 1 ex emplar para o cent ro, 1 ex emplar para a entidade ou empresa e 1 exemplar 
para o/a alumno/a. 
SR./SRA. DECANO/A, DIRECTOR/A DA   
DA UNIVERSIDADE
 DA CORUÑA 

INFORME DO/A TITOR/A PROFESIONAL DE PRÁCTICAS EXTERNAS
Cumprimente este formulario. Remítao por correo, fax ou mail á dirección  de contacto. Esta información 
será utilizada para a avaliación definitiva do/a estudante.
O/A tItor/a ___ ______________________________________________________________________  
con D.N.I.:____________________________________________ 
Nomeado pola empresa/institución: ________________________________________________________
Informa sobre as tarefas realizadas durante o período de prácticas externas polo/a alumno/a:
Apelidos e Nome:______________________________________________________________________ 
DNI: ________________________________________________________________________________ 
Centro: ________________________________________________________________________________ 
Titulación: _____________________________________________________________________________ 
Período de realización das prácticas (datas): _______________________________________________ 
Horas de prácticas realizadas: ______________
Que as tarefas desenvolvid as pol o/a alumno/a durante o período de prácticas  adecu áronse ao
establecido en proxecto formativo e merece a se guinte valoración:
EXCELENTE Moi Bo/Boa Bo/Boa REGULAR DEFICIENTE
Nivel de coñecementos previos
Grao de cumprimento do seu horario e tarefas
Nivel de iniciativa 
Nivel de esforzo
Calidade dos traballos realizados
Capacidade para resolver problemas
Nivel de competencias demostrado 
Nivel de integración na empresa / institución
OBSERVACIÓNS E COMENTARIOS: 
De ser o caso, achego unha folla complementaria
A Coruña, ___ de ____________ de ____ 
Asdo.: _________________ 
SR./SRA. DECANO/A DIRECTOR/A DA ____________________________