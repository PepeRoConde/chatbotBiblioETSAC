ANÁLISE DE RESULTADOS DO SGIC FACULTADE DE FILOLOXÍA
Evidencia de:    
Centro   
PM01-Anexo02. Informe de análise de resultados do SGIC
Centro: FACULTADE DE FILOLOXÍA
Curso académico    
2020-2021   
1. Análise dos datos. Información de entrada
1.1. Revisión da política de calidade e dos obxectivos de calidade do centro    
Antes de que conclúa cada curso académico, a Comisión de Estratexia e Calidade revisa o grao de cumprimento de cada
obxectivo de calidade proposto e decide se é dado por atinxido, se se mantén ou se debe ser modificado. Igualmente, actualiza a
política de calidade do centro para o curso seguinte.
Toda esta información é actualizada na sección de Calidade da páxina web do Centro
(https://www.udc.gal/gl/filo/calidade/politica_obxectivos/index.html)
1.2. Os resultados do seguimento e cumprimento dos obxectivos da calidade do centro    
Na reunión de 12 de xullo de 2021, a Comisión de Estratexia e Calidade fixo o seguimento dos obxectivos do curso 2020-2021 e
aprobou os do curso 2021-2022.
Achéganse en documento anexo (Anexos 1 e 2)
1.3. Resultados e seguimento da inserción laboral    
Os últimos estudos de referencia son dous da ACSUG, adicados respectivamente a graos e mestrados, e relativos ao curso de
finalización de estudos 2013-2014 (enquisa realizada en xullo de 2017), e outro do Observatorio Ocupacional da UDC, onde se
recollen datos correspondentes á cohorte 2018-2019 de titulados de grao e de mestrado. Véxase Anexo 4.
Porén, compre indicar que estes estudos revélanse insuficientes para obter unha visión minimamente precisa da situación laboral
dos titulados da Facultade de Filoloxía, quer polo carácter exiguo da mostra, quer pola metodoloxía de análise, en determinados
items referida á grandes áreas de coñecemento ou a totalidade do Sistema Universitario Galego, e non a universidades e títulos
en particular.
Por outra parte, con data de 29-09-2020 constituise a Asociación de Antigos/as Estudantes da Universidade da Coruña Alumni
UDC, que en 26-11-2020 o Consello de Goberno da UDC recoñeceu como canle preferente de relación entre a UDC e o seu
antigo estudantado. A Asociación, que conta cun espazo propio na web institucional da UDC (Asociación (udc.es)) pode ser no
futuro un medio eficaz para obter información acerca da situación laboral dos titulados.
En conclusión, compre activar desde o propio Centro algunha acción de mellora que permita efectuar un seguimento da
circunstancia laboral dos seus titulados.
1.4. Seguimento das accións previstas en revisións anteriores do SGIC    
O último documento de referencia é a resposta da ACSUG, de 28 de xullo de 2020, ao Autoinforme de Seguimento da
Renovación da Certificación do SGC do Centro, aprobado pola Comisión de estratexia e calidade con data de 29 de xuño de
2020. Das dúas accións do plano de melloras que se mantiñan abertas: a) posta en funcionamento da nova aplicación
informática; b) presenza de representantes do alumnado na Comisión de Estratexia e Calidade, déronse pasos para acadar a
primeira, mais o deseño e implementación da nova aplicación aínda no está compeltado. Canto a segunda, a CEC contou coa
participación regular da representación estudiantil elixida en XF de 20 de maio de 2021.   
1.5. Información relativa á satisfacción dos grupos de interese, ás queixas ou reclamacións, así como ás súas
necesidades e expectativas    
Após a conclusión de cada curso, a Comisión aproba o Informe anual de preguntas, queixas, suxestións e parabéns. Achégase
en anexo o informe do curso 2020-2021 (Anexo 3)
No relativo á satisfacción dos grupos de interese, os indicadores son recollidos no Anexo 3 do Procedemento PA03. Os
indicadores foron analisados pola Comisión de Estratexia e Calidade, que considerou que era preciso abrir as accións de mellora
PM01-ANEXO02 filoloxiasec 13/01/2022 09:50:03 1/4

ANÁLISE DE RESULTADOS DO SGIC FACULTADE DE FILOLOXÍA
que se recollen no epígrafe 2 deste informe.   
1.6. Grao de satisfacción e motivación do personal    
Mantéñense os niveis positivos de cursos anteriores   
2. Resultados
2.1. Accións para a mellora do servizo en relación coas necesidades e expectativas dos grupos de interese    
Con data de 26-01-2022 a Comisión de Estratexia e Calidade debateu e aprobou o Plan de mellora do Centro correspondente ao
curso 2020-2021, en que se detallan as accións de mellora fechadas, en proceso de seguimento ou novamente programadas
durante cada curso académico por parte das diferentes instancias individuais (CT) ou colexiadas (comisións, equipa decanal).
A dinámica do curso 2020-2021, condicionada polas medidas restritivas impostas pola alerta sanitaria e pola integración no
Centro das titulacións de Turismo, explica que unha grande parte das accións de mellora respondesen á necesidade de
adaptarse á nova situación, e se concentrasen na dimensión de Infraestruturas materiais e servizos, como tamén na planificación
das ensinanzas. Pola contra, outras dimensións, como a de mobilidade e a de prácticas externas, experimentaron un nivel de
actividade inferior debido ás propias circunstancias socio-sanitarias.
As accións de mellora programadas durante 2020-2021 para a súa execución en 2021-2022 teñen como obxectivos xerais:
a) completar as actuacións en materia de infraestruturas e servizos desenvolvidas en 2020-2021
b) recuperar estándares de 'normalidade' nun previsible contexto menos condicionado pola situación sociosanitaria de pandemia.
O seguimento das accións de mellora programadas en cursos pasados e as planificadas para o curso vindeiro están expostas
con detalle no apartado 7. da devandita Acta da Comisión de Estratexia e Calidade de 26-01-2022, que es adxunta (Anexo 5)   
2.2. Necesidades de recursos    
Durante o curso 2020-2021 foron cubertas as seguintes necesidades, derivadas da situación sociosanitaria provocada pola
COVID-19 e pola incorporación ao centro das titulacións de Turismo, co seu PDI e PAS.
- Elaboración, aprobación e actualización dun Plan de Prevención e Hixiene fronte á COVID-19 adaptado á Facultade de Filoloxía
(aprobado en XF de 14-07-2020 e revisado e 20-05-2021)
- Elaboración e publicación de diversos materiais explicativos sobre protocolos de hixiene e control sanitario nunha sección
específica da páxina web do Centro: https://www.udc.es/gl/filo/covid19/index.html
- Estabelecemento dun horario de sesións de aulas e dunha distribución dos espazos do centro que permita o máximo número de
sesións
presenciais.
- Incremento da capacidade do WIFI do centro para responder ás novas necesidades derivadas da situación sanitaria e a
incorporación das titulacións  de Turismo.
- Instalación de rede informática do quinto andar, onde se sitúan a maior parte dos gabinetes do PDI de Turismo
- Creación dunha sala-seminario de docencia no 5º andar (seminario 5), dotada de televisor Philips, equipo informático HP
24-f1005ns all in one e taboleiro de aceiro vitrificado, con nova conexión a rede cableada.
- Equipación da Aula Magna para a docencia presencial,  o que comprende a instalación dun novo equipo informático, un
proxector e dunha pantalla, a actualización do equipamento de extracción de aire, a sinalización dos postos para a rotación
segundo o recollido no Plano de Prevención e Hixiene fronte ao COVID-19.
- Adquisición dun televisor transportábel con soporte con rodas para o seu uso en diversos espazps: Sala de Xuntas, Salón de
Graos e Aula Magna, entre outros.
- Incremento do personal de administración e servizos adscrito ao centro, coa incorporsción de cinco persoas procedentes da
administración do antigo Centro de Turismo. Ademais, cubriouse con dúas persoas sucesivamente un posto de técnico
informático e, de xeito temporal, un de auxiliar de biblioteca.
PM01-ANEXO02 filoloxiasec 13/01/2022 09:50:03 2/4

ANÁLISE DE RESULTADOS DO SGIC FACULTADE DE FILOLOXÍA
2.3. Suxestións para a mellora e incorporación na planificación estratéxica do centro    
No periodo 2020-2021 a Comisión de Estratexia e Calidade non propuxo novas suxestións para a adaptación ao Centro do
próximo Plano Estratéxico da UDC (2021-2026), pendente de elaboración e aprobación.    
2.4. Necesidades de efectuar cambios no SGIC. Avaliación das oportunidades de mellora e necesidade de efectuar
cambios na xestión do sistema    
Ao longo do curso, o documento marco que define os procedementos do novo SGIC está sendo elaborado baixo a coordinación
da UTC. Está pendente a súa aprobación definitiva, así como a ulterior adaptación ao Centro por parte da Comisión de Estratexia
e Calidade.   
3. Conclusións. Adecuación e eficacia do SGIC
3.1 Conclusións. Adecuación e eficacia do SGIC    
Recollidas nos seguintes documentos, adxuntados en documentos anexos:
- Autoinforme de seguimento da renovación da certificación do SGC do Centro
- Programa Fides-Audit: Seguimiento del plan de mejoras certificación de la implantación del SGC
- Consideraciones al seguimiento del Plan de mejoras Certificación de la implantación del Sistema de Garantía de Calidad de la
Facultad de Filología de la UDC del 28/07/2020 (ver anexo)   
4. Observacións
4.1. Observacións    
Foi revisada e actualizada a información pública das titulacións publicada na páxina web do Centro, nas webs das titulacións
(cando existen) e no portal de Estudos da UDC.   
 
Data: 
 
 
Asdo.
Presidente da Comisión de Garantía de Calidade
Outros anexos   
 
Anexo 1 Análise cumprimento obxectivos de calidade 2019-2020.pdf
 
Anexo 2 Obxectivos de calidade do Centro 2021-2022.pdf
 
Anexo 3 Informe preguntas, queixas, suxestións 2020-2021.pdf
 
Anexo 4 Informe de inserción laboral 2020-2021.pdf
 
Anexo 5_Acta CEC 2022_01_26.pdf
 
Anexo 6_Autoinforme de seguimento da certificacio?n da implantacio?n do SGC.pdf
 
Anexo 7_Consideraciones informe seguimento certificación do sistema.docx
 
Anexo 8_IS SGC-Filología-UDC 2020.pdf
PM01-ANEXO02 filoloxiasec 13/01/2022 09:50:03 3/4

ANÁLISE DE RESULTADOS DO SGIC FACULTADE DE FILOLOXÍA
 
Anexo 9_Memoria anual 2021.pdf
PM01-ANEXO02 filoloxiasec 13/01/2022 09:50:03 4/4