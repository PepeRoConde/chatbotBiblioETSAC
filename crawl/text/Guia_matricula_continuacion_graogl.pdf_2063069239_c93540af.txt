GUÍA DE MATRÍCULA
CONTINUACIÓN DE ESTUDOS DE GRAO


IDENTIFICACIÓN
 Tras pulsar en “Acceso a matrícula de continuación de estudos”
chegarás ao apartado no que se te pedirá que te identifiques,
para o que debes utilizar o teu usuario e contrasinal da UDC:
Si no lembras a túa contrasinal, podes pulsar na imaxe anterior no 
apartado “Esqueciches o teu contrasinal?” ou no “Enlace de 
recuperación da conta institucional” que aparece na páxina na que 
descargaches esta guía, o que te permitirá acceder ao 
procedemento de recuperación de credenciais da UDC:


MATRÍCULA
 Ao entrar na aplicación de matrícula verás os teus datos e un diagrama co fluxo do proceso.
 Para avanzar entre pantallas podes usar o botón inferior de “Seguinte” ou pulsar no seguinte paso do fluxo, pero o
avance sempre terá que ser secuencial, sen saltar ningún paso, aínda que podes retroceder en calquera momento
antes de confirmar a túa matrícula.


PREINSCRIPCIÓN
PANTALLA “OS MEUS DATOS PERSOAIS”
 Nesta pantalla debes revisar os datos persoais que están no sistema. É importante que a información sexa correcta,
porque se poderá usar para contactar contigo, ou incluso en diferentes procedementos como axudas ou premios,
parte desta información serve para filtrar aos candidatos/participantes.
 Algúns dos datos pódelos modificar ti, pero outros, como a nacionalidade, unicamente poden modificarse pola
Administración/UXAI do Centro ao que lle corresponde a túa titulación.
 Nesta pantalla tamén tenrás que aceptar a política de protección de datos da UDC. Para elo terás que pulsar
previamente na ligazón coa descrición da dita política, e aceptar.


PREINSCRIPCIÓN
PANTALLA “ACHEGAR DOCUMENTOS”
 Nesta pantalla poderás achegar unha gran cantidade de documentos que facilitarán as túas xestións coa
Universidade.
 Como es alumno de continuación de estudos, o normal é que tanto o documento identificativo como o título que che
deu acceso aos estudos nos que te estás matriculando xa os entregases, polo que non é necesario que os volvas a
entregar (a non ser que, por exemplo, o documento identificativo caducase e renováralo).
 En canto ao resto de documentos, algúns fan referencia a situacións que xerarán unha redución no importe que terás
que pagar pola túa matrícula (por exemplo, a acreditación de familia numerosa). Aínda que podes marcar esas
exencións/bonificacións mentres te matriculas, sen necesidade de que subas os documentos xustificativos neste
momento, é recomendable que o fagas, xa que en caso contrario terás que achegalos no prazo de 10 días a través do
módulo de “Solicitudes de instancias” da túa Secretaría Virtual. Neste sentido, ten en conta que, se se che pasa este
prazo e non presentas esa documentación, o Centro pode dar de baixa a túa matrícula para este curso.
 Actualmente, só se pode subir un arquivo por cada tipo de documento. Na maior parte dos documentos que aparecen
predefinidos nesta pantalla, isto non representa ningún problema, xa que o normal é que o documento estea nun só
arquivo, pero se queres utilizar a opción “Outros documentos” e queres subir dous ou máis documentos de diferente
natureza (un visado e un informe médico, por exemplo), deberás unilos nun só documento.


PREINSCRIPCIÓN
PANTALLA “CUESTIONARIO ESTATÍSTICO”
 Na terceira pantalla é necesario que cubras o cuestionario estatístico.


PREINSCRIPCIÓN
PANTALLA “MATERIAS A MATRICULAR”
 Na seguinte pantalla poderás seleccionar as materias das que te vas a matricular.
 Na parte superior dereita móstrase en todo momento o total de materias que seleccionaches e o total de créditos que
levas matriculados.
 Lembra que, como te matriculas de continuación de estudos, é necesario matricular de entre o mínimo e o máximo de
créditos que corresponden ao réxime de dedicación ao estudo que seleccionases.


PREINSCRIPCIÓN
PANTALLA “MATERIAS A MATRICULAR”:SELECCIONAR A MENCIÓN
 Nalgunhas titulacións hai que cursar obrigatoriamente unha mención, mentres que noutras, ademais, existe tamén a posibilidade de
cursar o título sen mención. Se a túa titulación é do primeiro tipo, a elección da mención debes facela no curso concreto que
corresponde (por exemplo, en 4º curso), polo que debes coñecer o teu plan de estudos para saber se tes xa que elixir mención ou non,
xa que se o fas antes de que che corresponda, isto pode carrexar problemas no futuro cando chegues ao momento no que si debes
escollela.
• Se xa elixiches nalgún curso anterior a mención que vas cursar, xa che aparecerá seleccionada e non a poderás cambiar (para facelo
terías que contactar coa Administración do Centro no que se xestionan os estudos nos que estás matriculado).


PREINSCRIPCIÓN
PANTALLA “MATERIAS A MATRICULAR”:SELECCIONAR O RÉXIME DE PERMANENCIA
 A continuación verás un despregable no que poderás optar entre 3 valores:
 0-Dedicación a tempo completo: é o réxime ordinario de dedicación ao estudo e é o que aparece por defecto na túa matrícula.
 2-Solicitude dedicación a tempo parcial: é un réxime que che permite cursar un mínimo de 24 créditos e un máximo de 48, pero debes cumprir
determinados requisitos (podes consultar a normativa aquí). Se desexas solicitar este réxime, debes marcalo no despregable e matricularte do número
de créditos que desexes dentro dos límites anteriores; se posteriormente non se che concede, poderás optar entre ampliar a túa matrícula ao réxime
de dedicación a tempo completo ou anulala.
 4-Solicitude matrícula en réxime adaptado: é un réxime que che permite cursar un mínimo de 6 créditos e un máximo de 24. O resto da súa regulación
é igual que a que se indica para a dedicación a tempo parcial (esixencia de certos requisitos, mesma normativa, necesidade de marcalo no
despregable, matrícula dentro dos límites anteriores e consecuencias da súa non concesión).
 Se vas solicitar algún destes réximes especiais e non inclúes xa o documento xustificativo na pantalla “Achegar
documentos”, terás que presentalo no prazo de 10 días a través do modulo de “Solicitudes de instancias”, ao que
poderás acceder tras terminar a túa matrícula.


PREINSCRIPCIÓN
PANTALLA “MATERIAS A MATRICULAR”: SELECCIONAR O IDIOMA
 Nalgúns estudos ofértase a posibilidade de cursar algunhas das materias en inglés, polo que pode aparecer, a continuación do apartado
destinado ao réxime de permanencia, o apartado “Idioma”:
 Cando indiques o idioma, a aplicación automaticamente efectuará a selección do grupo que corresponda (inglés ou español-galego) en
cada unha das materias que matricules.
 Con todo, pode ocorrer que o Centro non configurase a oferta de idioma da maneira que describimos anteriormente, polo que nese
caso, cando seleccións unha materia que se poida cursar en inglés, aparecerá un cadro no que poderás escoller que idioma queres,
como veremos máis adiante.

PREINSCRIPCIÓN
PANTALLA “MATERIAS A MATRICULAR”:INFORMACIÓN
 Para axudarche na realización correcta da matrícula, atoparás debaixo das opcións e antes da selección de materias
unha serie de mensaxes informativas.
 Leos antes de proceder á selección das materias para matricular. En particular, atoparás unha ligazón a unha ficha
coas características da titulación e as condicións de obtención do título. É importante que a revises para asegurar que
matriculas as materias correctas.


PREINSCRIPCIÓN
PANTALLA “MATERIAS A MATRICULAR”:SELECCIÓN DE MATERIAS: POTENCIAL DE MATRÍCULA
 Na parte inferior da pantalla verás o que se denomina o potencial de matrícula.
 A relación de materias que podes seleccionar móstrase en formato táboa, con varias lapelas. No caso dos alumnos de
continuación de estudos, como é o teu caso, se tes algunha materia suspensa de anos pasados, esta estará na lapela
“Pendentes”, mentres que aquelas das que nunca te matriculaches aparecerán na lapela “Plan”, e ademais poderás
ter outras lapelas, como “Recoñecementos” para o caso de que o Centro resolvese algunha solicitude de
recoñecementos antes de facer a matrícula, ou “Fóra do plan” para aqueles casos excepcionais nos que esteas
autorizado a matricular materias que non forman parte do teu plan de estudos.
 Na táboa podes filtrar as materias usando a barra de filtro que aparece debaixo da cabeceira e tecleando no campo
que queiras filtrar. Non esquezas quitar o filtro unha vez que selecciones as materias necesarias para que che volva a
mostrar o resto do potencial de matrícula.


PREINSCRIPCIÓN
PANTALLA “MATERIAS A MATRICULAR”:SELECCIÓN DE MATERIAS: MARCAXE
 As materias selecciónanse individualmente no botón co símbolo “+” da esquerda.
 Tamén é posible seleccionar todo o grupo de materias que se está visualizando na táboa, pulsando no botón co
símbolo “+” da cabeceira. Isto pode ser útil, por exemplo, se primeiro filtras as dun cuadrimestre, de forma que podes,
cun só xesto, seleccionalas todas.


PREINSCRIPCIÓN
PANTALLA “ASIGNATURAS A MATRICULAR”:SELECCIÓN DE ASIGNATURAS: SELECCIÓN DE GRUPO DE 
DOCENCIA
 Algunas materias de algunos planes de estudio pueden necesitar tu intervención para ser matriculadas, como ocurre con las materias
en las que se ofertan varios grupos de docencia para elegir.
 Si al tratar de matricular un grupo de materias aparece la siguiente alerta, significa que debes matricular esas materias de forma
individual (al menos una de ellas) para seleccionar el grupo que deseas.
 Una vez que selecciones en una materia el grupo, en función de cómo se haya hecho la configuración del plan de estudios, el sistema
asignará automáticamente ese grupo en todas las materias que dispongan de él, por lo que las siguientes selecciones pueden ser en
bloque, o tendrás que repetir el proceso anterior en las demás.


PREINSCRIPCIÓN
PANTALLA “MATERIAS A MATRICULAR”:SELECCIÓN DE MATERIAS: TÁBOA CON MATERIAS SELECCIONADAS
 Unha vez que selecciones unha materia do potencial de matrícula, esta súmase ao contador de materias e créditos da
parte superior, e quítaa da táboa de potencial para poñela noutra táboa superior de materias seleccionadas.
 Na táboa de materias seleccionadas da parte superior podes consultar unha materia pulsando no botón do lapis ou
eliminala pulsando no botón co símbolo X.


PREINSCRIPCIÓN
PANTALLA “MATERIAS A MATRICULAR”:SELECCIÓN DE MATERIAS: VALIDACIÓN FINAL
 A aplicación realiza validacións cando, tras finalizar a selección de materias, pulses o botón “Seguinte” na parte inferior
ou pulses o botón “Información do pago” do fluxo superior.
 Se obtés unha mensaxe de erro ao tratar de pasar á seguinte fase da matrícula que estea etiquetado como ERRO
VALIDACIÓN, significa que incumpres algunha regra de matrícula (como a obriga de matricular un mínimo de 48
ECTS se es alumno a tempo completo). Neste caso, consulta a ficha do plan de estudos e, se non podes solucionar o
problema, ponte en contacto coa Administración/UXAI do Centro responsable da túa titulación.


PREINSCRIPCIÓN
PANTALLA “INFORMACIÓN DO PAGO”:INFORMACIÓN DO PAGAMENTO: DESCONTOS
 Nesta pantalla poderás seleccionar a información para o cálculo do importe para pagar.
 En primeiro lugar verás os “descontos”, que son aquelas situacións recollidas na listaxe que se abre ao marcar o cadro
correspondente, que supoñen unha redución do importe para pagar (se consideras que tes un desconto que non figura
na listaxe, ponte en contacto coa Administración/UXAI da túa titulación e infórmalle diso). Unha vez marques o cadro
(1), selecciona o desconto (2) e pásao co botón “>” á sección da dereita (3).
 Se seleccionas un desconto, lembra que antes de finalizar a matrícula podes incluír, no apartado “Achegar
documentos”, o documento xustificativo. Se non o fas, dispós dun prazo de 10 días para levalo a cabo, usando a
instancia que atoparás no módulo de “Solicitudes de instancias” da túa Secretaría Virtual. Se tampouco fas isto, pode
decidirse a desistencia da túa matrícula, do mesmo xeito que poderá ocorrer se indicas un desconto ao que non tes
dereito.


PREINSCRIPCIÓN
Desconto/Bonificación Descrición: Efectos Documentación xustificativa
Discapacidade
Estudantes que teñan a condición de persoa con discapacidade ou con funcionalidades 
diversas: exentos de pagar as taxas académicas e administrativas, pero pagarán os 
seguros.
Certificado de discapacidade
Familia numerosa especial
Membros dunha unidade familiar con consideración de familia numerosa de categoría 
especial: exentos de pagar as taxas académicas e administrativas, pero pagarán os 
seguros.
Documento oficial expedido pola administración autonómica competente
Familia numerosa xeral Membros dunha unidade familiar con consideración de familia numerosa de categoría 
xeral: bonificación do 50% das  taxas académicas e administrativas, pero non do seguro. Documento oficial expedido pola administración autonómica competente
Ingreso mínimo vital Beneficiarios da prestación do ingreso mínimo vital: exentos de pagar as taxas 
académicas, pero deberán pagar as taxas administrativas e os seguros. Resolución da concesión do devandito ingreso
Matrícula de honra LOXSE/LOE ou
equivalentes
Estudantes que acrediten obter algunha destas mencións: matrícula de honra global en
2º Bacharelato ou Ciclo Formativo Superior, permio extraordinario de Bacharelato ou de 
Ciclo Formativo Superior, Medalla en olimpíadas académicas acreditadas de ámbito
nacional ou internacional
Certificado do centro respectivo para os supostos de matrícula de honra e 
premio extraordinaria.
Acreditación da consecución da medalla no caso das olimpíadas académicas
Persoal da UDC
Empregados da Universidade da Coruña, os seus fillos e fillas sen independencia
económica, o seu cónxuxe ou parella de feito debidamente rexistrada e as persoas en
réxime de acollida: exentos de pagar as taxas académicas, pero pagarán as taxas 
administrativas e os seguros.
Certificado obtido do portal do persoal polo titular do dereito (empregado da 
UDC).
No caso de que o beneficiario non sexa o titular do dereito, ademais, 
xustificación documental da relación de parentesco.
Solicitude de matrícula a tempo 
parcial
Solicitantes de réxime de dedicación a tempo parcial: exentos de pagar as taxas 
académicas ata que se resolva a súa solicitude, pero deberán pagar as taxas 
administrativas e os seguros.
A indicada na normativa de aplicación, en función do suposto que xustifique
a petición
Solicitude de matrícula en réxime
adaptado Solicitantes de réxime adaptado: como os solicitantes de matrícula a tempo parcial. A indicada na normativa de aplicación, en función do suposto que xustifique
a petición
Solicitude de pago por factura
Solicitantes cuxa matrícula vai ser abonada por unha empresa ou por conta propia como 
profesional: exentos de pagar as taxas académicas e administrativas que cubra a 
empresa, pero pagarán as restantes e os seguros.
Vitimas de terrorismo Persoas que sufriron ataques terroristas e os seus familiares: exentos de pagar as taxas 
académicas, pero pagarán as taxas administrativas e os seguros. Resolución de acollemento ao Programa de Axudas ás Vítimas de Terrorismo
Violencia de xénero
Vítimas de violencia de xénero e os seus fillos e fillas menores de idade suxeitos á súa
tutela e garda e custodia: exentos de pagar as taxas académicas, pero pagarán as taxas 
administrativas e os seguros.
Calquera das previstas no artigo 5 da Lei 11/2007, do 27 de xullo, galega para 
a prevención e o tratamento integral da violencia de xénero.

PREINSCRIPCIÓN
PANTALLA “INFORMACIÓN DO PAGAMENTO”:INFORMACIÓN DO PAGAMENTO: BOLSAS
 Tamén podes indicar se solicitaches ou tes concedida algunha bolsa, pero lembra que marcar esta condición na
matrícula non constitúe unha solicitude de bolsa. As bolsas tramítanse por outros leitos, e no momento da matrícula xa
tiveches que solicitar a bolsa (aínda que non obtiveses aínda a resolución). En caso de dúbida, consulta coa
Administración/UXAI do Centro responsable do teu título.
 Do mesmo xeito que no paso anterior cos descontos, se fose o caso, marca o tipo de bolsa e pulsa no botón “>” para
pasalo á sección da dereita.
 Se marcas que solicitaches ou tes concedida algunha bolsa, lembra que antes de finalizar a matrícula podes incluír, no
apartado “Achegar documentos”, a xustificación da devandita bolsa (agás no caso das bolsas do MEFPD, que non é
necesario que o acredites). Se non o fas, dispós dun prazo de 10 días para levalo a cabo, usando a instancia que
atoparás no módulo de “Solicitudes de instancias” da túa Secretaría Virtual. Se tampouco fas isto, pode decidirse a
desistencia da túa matrícula. Do mesmo xeito que pasaba cos descontos, se se detecta falsidade ao indicar que
solicitaches unha bolsa, poderase anular a túa matrícula.
 Nalgúns supostos, a UDC ten xa coñecemento de que se che concedeu unha bolsa, polo que xa che aparecerá
recollida na sección “Seleccionado”, sen necesidade de que a marques ti nin de que xustifiques a súa concesión.


PREINSCRIPCIÓN
PANTALLA “INFORMACIÓN DO PAGAMENTO”:INFORMACIÓN DO PAGAMENTO: NUMERO DE PRAZOS
 Unha vez que marcaches os descuentos e/ou condición de bolseiro, debes marcar o número de prazos nos que
desexas pagar a matrícula:
 Prazo único: nos 10 días naturais seguintes a realizar a matrícula
 En 4 prazos:
 Primeiro prazo polo total das taxas administrativas e os seguros e o 40% das taxas académicas: nos dez
días naturais seguintes a realizar a matrícula
 Segundo prazo polo 30% das taxas académicas: nas datas indicadas no resgardo de matrícula
 Terceiro prazo polo 20% das taxas académicas: nas datas indicadas no resgardo de matrícula
 Cuarto prazo polo 10% das taxas académicas: nas datas indicadas no resgardo de matrícula


PREINSCRIPCIÓN
PANTALLA DE “INFORMACIÓN DO PAGAMENTO”: INFORMACIÓN DO PAGAMENTO: FORMA DE 
PAGAMENTO
 A continuación debes indicar a forma de pago. As actualmente dispoñibles son:
 DOMICILIACIÓN BANCARIA
Esta opción non permite fraccionar o importe da matrícula. É necesario enviar autorización de domiciliación bancaria asinada polo 
titular da conta usando a instancia correspondente no módulo de “Solicitude de instancias” da túa Secretaría Virtual. O impreso 
de autorización é un dos que se xeran no último paso da matrícula. Con todo, nalgúns casos verás que non se xera este 
documento, posto que a UDC xa dispón del.
• ENTIDADE FINANCEIRA
Esta modalidade permite o pago único ou fraccionado en 4 prazos. O pago pódese realizar a través de caixeiros automáticos, con
tarxeta pola pasarela de pago das entidades, ou directamente nas entidades bancarias colaboradoras da UDC. Os impresos para 
abonar estes importes xéranse no último paso da matrícula (nesta ligazón atoparás unha guía para o pagamento con tarxeta a 
través da pasarela de pago). 


PREINSCRIPCIÓNPANTALLA “INFORMACIÓN DO PAGAMENTO”:INFORMACIÓN DO PAGAMENTO: OUTROS IMPORTES
 Os importes obrigatorios na matrícula, como poden ser a apertura de expediente ou outras taxas e seguros
obrigatorios, visualizaranse directamente no seguinte paso da matrícula, pero neste momento podes incluír outros
seguros de forma voluntaria.
 Se desexas facelo, marca o seguro ou os seguros que che interesan e engadiranse ao cálculo da matrícula.
 Podes atopar a información dos seguros na seguinte ligazón.


PREINSCRIPCIÓN
PANTALLA “CONFIRMACIÓN DA MATRÍCULA”
 Na última pantalla poderás revisar todos os datos introducidos na matrícula, e, se fose o caso, podes retroceder a
modificalos


PREINSCRIPCIÓN
PANTALLA “CONFIRMACIÓN DA MATRÍCULA”
 Unha vez pulsado o botón de confirmar terás dispoñibles os impresos correspondentes, que habitualmente serán:
 O impreso de solicitude de matrícula co resumo da matrícula
 O impreso de abonarei, se seleccionaches a forma de pago entidade financeira
 O mandato SEPA que terás que enviar asinado a través do módulo de instancias se seleccionaches a forma de
pago domiciliación bancaria
 A continuación, ao pulsar en “Continuar” e despois en “Aceptar”, a aplicación remitirate a unha páxina web que contén
información importante para despois da matrícula que debes ler detidamente.


PREINSCRIPCIÓN
EN CASO DE PROBLEMAS / DÚBIDAS
 Se atopas problemas durante a realización da matrícula, ou tes dúbidas, ponte en contacto coa 
Administración/UXAI do Centro responsable do título no que te estás matriculando. 
 Podes atopar as direccións dos centros na seguinte ligazón.


GUÍA DE MATRÍCULA 
CONTINUACIÓN DE ESTUDOS DE GRAO