Páxina 1 de 6 
 
Escola Universitaria 
de Arquitectura Técnica 
 
 
Normativa das Prácticas Externas de Grao. 
EU de Arquitectura Técnica de A Coruña. 
(Aprobada na Xunta de Centro de data 28 de febreiro de 2014). 
 
Segundo o REGULAMENTO DE PRÁCTICAS ACADÉMICAS EXTERNAS DO 
ESTUDANTADO DA UNIVERSIDADE DA CORUÑA. (Aprobado  en  Consello  de 
Goberno de data 23 de abril de 2013). 
 
 
No contexto do Regulamento da UDC, tendo en conta a experiencia acumulada, e coa 
finalidade de unificar os criterios e procedementos para garantir unha actuación 
homoxénea á hora de planificar e avaliar os Prácticas Externas (en diante PE) deste 
Centro, resulta conveniente establecer a presente norma. 
 
 
1. Coordinación das prácticas e Titorización. 
1.1. Existirá un Coordinador do Programa de Prácticas Externas do Centro, que será o 
encargado da súa organización e xestión. 
1.2. O Coordinador do Programa de Prácticas Externas será membro do equipo de 
Dirección do Centro, que formará parte da Comisión Xeral de prácticas externas da 
universidade, segundo establece o regulamento vixente da UDC. 
1.3. Para realizar as prácticas externas, o alumnado contará cun/unha titor/a da 
entidade colaboradora (titor/a profesional) e un/unha titor/a académico/a da 
universidade. 
1.4. O/a titor/a académico da universidade será un membro do persoal docente do 
Centro. A designación farase pola Dirección do Centro a proposta do Coordinador do 
Programa de Prácticas Externas. Darase preferencia para realizar a función titorial ao 
profesorado que promova un convenio. No caso de non atoparse entre o persoal 
docente do Centro alguén adecuado para a titorización, esta recaerá no membro do 
equipo directivo encargado da Coordinación das prácticas. 
 
2. Fins. 
Os fins perseguidos co desenvolvemento das prácticas externas será permitir ao 
estudante a aplicación práctica dos coñecementos adquiridos na súa formación 
académica, preparándoo para o exercicio de actividades profesionais e facilitando a 
súa empregabilidade. De igual forma favorecerase a posibilidade de realizar prácticas 
en proxectos de cooperación ao desenvolvemento, participación social, 
responsabilidade social e cidadá onde se combine aprendizaxes académicas con 
prestación de servizos. 

Páxina 2 de 6 
 
 
3. Modalidades. 
As Prácticas académicas Externas serán: Curriculares e Extracurriculares. 
a) Prácticas Externas Curriculares: configúranse como actividade académica 
incluída no plan de estudos, no caso do Título de Grao con carácter optativo.  
b) Prácticas Externas Extracurriculares: son aquelas que poderán realizar os 
estudantes voluntariamente e, que aínda tendo os mesmos fins, non están 
incluídos no plan de estudos, non obstante serán recollidas no Suplemento 
Europeo ao Título segundo a normativa vixente. 
 
4. Destinatarios das Prácticas Externas e Requisitos para a súa realización. 
4.1. O Centro adecuará a oferta de Prácticas segundo os Convenios subscritos coa 
demanda e o cumprimento dos requisitos académicos de acceso establecido para 
éstas. 
4.2. Poderán ser beneficiarios das Prácticas Externas, con carácter xeral, aqueles/as 
estudantes matriculados nalgunha titulación de Grao no Centro, que tivesen superado 
o 50% dos créditos necesarios para obteren o título correspondente, incluíndo, como 
mínimo, todos os créditos de formación básica. 
4.3 Non poderá superarse a duración en horas establecida no artigo 14 do 
regulamento da UDC, sumadas as prácticas curriculares e extrac urriculares, no 
mesmo ano académico. 
4.4. Non poderán ser beneficiarios das Prácticas Externas os estudantes que 
manteñan algunha relación contratual coa empresa, institución ou entidade pública ou 
privada ou a universidade en que se van realizar as prácticas, salvo autorización de 
acordo coa normativa interna da universidade. 
4.5. Para a realización das Prácticas Externas Curriculares do plan de estudos no 
Grao, co obxecto de garantir o progreso académico, a ordenación establecida neste, e 
velar pola compatibilidade coa actividade académica desenvolta polo estudante, os 
estudiantes deberán cumprir o siguiente requisito específico: 
Ter superados 180 créditos ECTS correspondentes ás materias obrigatorias do 
Grao, incluindo todos os de formación básica. 
 
 
5. Duración e Horarios de realización. 
5.1. A duración das prácticas será a seguinte: 
a) Prácticas Externas Curriculares: Terán a duración que establece o plan de 
estudos correspondente nos termos establecidos polo artigo 12.6 do RD 
1393/2007, do 29 de outubro, ou norma xeral posterior que o sustitúa. A 
realización das prácticas farase de conformidade co calendario académico 
aprobado polo Consello de Goberno para cada curso académico. 
b) Prácticas Externas Extracurriculares: Terán unha duración que se axuste ao 
estipulado no Convenio de cooperación educativa. Segundo o modelo actual, 
durante o período lectivo as Prácticas non excederán as 750 horas, cunha 
distribución horaria que permita a dedicación simultánea aos estudos e ás 
Prácticas.  
5.2. Os horarios de realización establec eranse de acordo coas características das 
Prácticas Externas e coas disponibilidades da entidade colaboradora, e velarán por  a  

Páxina 3 de 6 
 
compatibilidade coa actividade académica, formativa e de representación e 
participación desenvolta polo estudante na universidade. 
5.3. Excepcionalmente, nos casos en que o estudante teña unha carga lectiva moi 
reducida para finalizar a titulación oficial poderase realizar unha xornada ampla sen 
superar 40 horas semanais e 8 diarias, e sempre coa autorización do titor académico.   
 
 
6. Proxecto Formativo. 
6.1. O proxecto formativo é o documento individual, segundo modelo oficial, do/a 
estudante anexado ao convenio de cooperación educativa. Neste concrétanse os 
contidos e as características que conforman o plan de traballo que se levará a cabo na 
empresa ou institución. Os obxectivos es tableceranse considerando as competencias 
que debe adquirir o alumnado. 
6.2 O proxecto formativo procurará conformarse seguindo os principios de inclusión, 
igualdade de oportunidade, non discriminación e accesibilidade universal, mérito e 
capacidade. No caso de prácticas internacionais os modelos serán os que determinen 
os programas ou convenios aplicables. 
 
7. Convenios de cooperación educativa. 
A realización das prácticas académicas externas require a subscrición previa dun 
convenio de cooperación educativa que sirva de marco regulador das relacións entre o 
alumnado, a entidade colaboradora e a Universidade da Coruña. Para tal efecto 
utilizaránse os modelos de convenio oficiais da UDC. 
 
 
8. Obrigas e dereitos dos estudantes. 
8.1. Durante a realización das prácticas académicas externas, o alumnado deberá 
atender ás obrigas seguintes: 
a) Cumprir coa normativa de prácticas externas da Universidade da Coruña. 
b) Coñecer e cumprir co proxecto formativo das prácticas seguindo as 
indicacións do/a titor/a asignado/a pola entidade colaboradora baixo a 
supervisión do/a titor/a académico/a da universidade. 
c) Manter o contacto co/a titor/a académico/a da universidade comunicándolle 
calquera incidencia que puidese xurdir. 
d) Incorporarse á entidade colaboradora na data acordada, cumprir o horario 
previsto no proxecto educativo e respectar as normas e o funcionamento, a 
seguridade e a prevención de riscos laborais desta. 
e) Elaborar a memoria e realizar os informes e a enquisa final das prácticas, 
segundo o modelo que se estipule e nos prazos que se establezan. 
f) Gardar a confidencialidade en relación coa información interna da entidade 
colaboradora e gardar o segredo profesional sobre as súas actividades durante 
a estadía e finalizada esta. Non facer uso dos datos manexados antes, durante 
nin despois das prácticas, agás autorización expresa por parte da entidade 
colaboradora, e non transmitilos a terceiros. 
8.2. Os estudantes terán garantidos, en todo caso, os dereitos previstos no artigo 9 do 
Real Decreto 1707/2011, de 18 de novembro, así como o de teren os permisos que 
recoñeza a legalidade vixente. 

Páxina 4 de 6 
 
 
9. Avaliación das Prácticas Externas, Recoñecemento académico e acreditación. 
9.1. As prácticas curriculares serán avaliadas polo/a titor/a académico/a da 
universidade, segundo o procedemento establecido polo Centro, tomando como base 
o seguimento do/a alumno/a levado a cabo, o informe da persoa responsable da 
titorización na entidade colaboradora, os informes de seguimento emitidos e a 
memoria final elaborada polo/a alumno/a. Para estes efectos, o/a titor/a redactará o 
correspondente informe de valoración. 
9.2. A sinatura da acta de cualificación oficial corresponderá ao/a profesor/a 
Coordinador/a da materia de prácticas. En todo caso realizarase de conformidade coa 
normativa vixente sobre sinatura de actas e sistema de cualificacións oficiais. O réxime 
de convocatoria será o previsto con carácter xeral na normativa académica, aínda que 
a convocatoria extraordinaria estará condicionada ao calendario académico e ás 
particularidades das prácticas de cada plan de estudos. 
9.3. As prácticas externas poderán ser obxecto de recoñecemento pola experiencia 
profesional e laboral acreditada, sempre que estas estean relacionadas coas 
competencias propias do título correspondente e se axusten en tempo e contido ao 
programa de prácticas externas da titulación. As solicitudes presentaranse dentro dos 
prazos xerais de recoñecemento de créditos establecidos pola universidade. 
9.4 O recoñecemento académico das prácticas académicas externas extracurriculares 
realizarese de acordo coas normas e os procedementos establecidos pola 
Universidade da Coruña, e incorporarase ao Suplemento Europeo ao Título (SET) de 
conformidade coa normativa de aplicación. No caso de solicitarse o recoñecemento 
polas prácticas externas curriculares, o estudante deberá cumprir no momento de 
presentar a solicitude os mesmos requisitos establecidos para a realización das 
prácticas curriculares e non ter unha duración inferior á prevista para elas no plan de 
estudos. 
 
 
10. Seguro Escolar. 
O estudantado da UDC menor de 28 anos está cuberto polo seguro escolar obrigatorio 
que paga coa matrícula. Ademais, o estudantado da UDC (tanto menores como 
maiores de 28 anos) está cuberto polo seguro “Hac Luce”, que pode ser ampliado nas 
súas coberturas de maneira individualizada e voluntaria por cada estudante. A 
maiores, a entidade colaboradora poderá subscribir ao seu cargo un seguro adicional. 
A responsabilidade civil de danos a terceiros que eventualmente se puidese ocasionar 
quedará cuberta pola póliza que a Universidade da Coruña ten subscrita para os 
efectos. 
 
11. Oferta, difusión e adxudicación. 
11.1. O Centro comprométese a convocar, difundir e tramitar entre o seu estudantado 
as ofertas de prácticas que reciba das Entidades no marco dos Convenios subscritos.  
11.2 Tanto o profesorado como o estudantado do Centro poderán propoñer ao 
Coordinador do Programa de Prácticas a subscrición de Convenios. Neste caso, o 
Centro declarará á Entidade o seu interese en que o convenio de prácticas teña 
continuidade de forma que poidan ser beneficiarios en oferta pública outros estudantes 
ademáis dos propoñentes, na mesma ou en novas ocasións. O Coordinador das 
Prácticas velará pola calidade e o seguimento do proxecto formativo, que deberá ser 
aprobado pola Comisión de Selección definida no 11.8. 

Páxina 5 de 6 
 
11.3. O Centro configurará a oferta pública e establecerá un proceso de Selección 
para as Prácticas, garantindo os principios de transparencia, publicidade, 
accesibilidade universal e igualdade de oportunidades. 
11.4. Segundo estipula o artigo 17 do Real Decreto 1707/2011, de 18 de novembro, o 
Centro dará prioridade aos estudantes que realizan Prácticas Externas Curriculares 
nos procesos de elección e adxudicación. 
11.5. Para ser admitido nas Prácticas Externas deberán cumplirse as condicións 
establecidas no artigo 4 do presente regulamento, “Destinatarios das Prácticas 
Externas e Requisitos para a súa realización”. Nas Prácticas Externas Curriculares 
deberá cumplirse o establecido específicamente no epígrafe 4.5. 
11.6. O Coordinador do Programa de Prácticas Externas do Centro fará pública as 
ofertas de Prácticas en cada Curso académico, sempre con antelación abondo aos 
procesos de adxudicación, que deberán conter, na medida do posible, os seguintes 
datos: 
a) Nome ou razón social da entidade colaboradora onde se realizará a 
práctica. 
b) Centro, localidade e enderezo onde terán lugar. 
c) Datas de comezo e fin das prácticas, así como a súa duración en horas. 
d) Número de horas diarias de dedicación ou xornada e horario asignado. 
e) Proxecto formativo, actividades e competencias que se van desenvolver. 
11.7. Unha vez publicada a oferta de Prácticas, o estudantado solicitará ser admitido 
nestas, nos prazos e co modelo de impreso de Solicitude de admisión que o Centro 
establecer. 
11.8. Existirá unha Comisión de Selección no Centro, nomeada pola Dirección, 
constituida polo Coordinador do Programa de Prácticas Externas, que a presidirá,  
dous profesores e un estudante membros da Xunta de Centro, e un membro do 
persoal da administración do Centro. Un dos profesores actuará como secretario/a da 
Comisión. 
11.9. A Comisión de Selección convocará a un acto para a asignación das Prácticas, 
en primeiro lugar ao estudiantado que presentase Solicitude de admisión nas Prácticas 
Externas Curriculares, e cumpla os requisitos establecidos no regulamento para a súa 
realización. No devandito acto, con orde de preferencia establecida tomando como 
criterio o expediente académico, o estudante escollerá unha opción dispoñible entre a 
oferta publicada. En calquera caso, respectarase o principio de igualdade, mérito e 
capacidade, así como as opcións manifestadas pola Entidade colaboradora no 
proxecto formativo, que poderá realizar unha selección en función da adecuación dos 
estudantes ás tarefas requiridas durante as prácticas. 
11.10. A Comisión de Selección publicará a proposta provisinal de adxudicación de 
Prácticas Externas Curriculares. Coa publicación da proposta provisional 
establecerase un período de reclamacións. Resoltas estas, o órgano competente 
publicará unha listaxe definitiva.  
11.11. Unha vez que a asignación das Prácticas Externas Curriculares sexa definitiva, 
o estudante poderá formalizar o compromiso anexo ao Convenio, de conformidade co 
modelo oficial establecido pola universidade.  
11.12. No caso de que non se completase a oferta de Prácticas Externas Curriculares, 
e en función dos Convenios subscritos, as prazas restantes poderán incorporarse á 
oferta de Prácticas Extracurriculares. 

Páxina 6 de 6 
 
11.13. A Comisión de Selección poderá convocar a un acto público para a asignación 
provisional das Prácticas Externas Extracu rriculares baixo os mesmos principios. A 
Entidade colaboradora, de ser oportuno, poderá realizar a selección definitiva en 
función da adecuación dos estudantes ás tarefas requiridas durante as prácticas. 
11.14. A Comisión de Selección publicará a proposta provisinal de adxudicación de 
Prácticas Externas Extracurriculares.  Coa publicación da proposta provisional 
establecerase un período de reclamacións. Resoltas estas, o órgano competente 
publicará unha listaxe definitiva.  
11.15. Unha vez que a asignación das Prácticas Externas Extracurriculares sexa 
definitiva, o estudante poderá comenzar o se u desenvolvemento tras formalizarse o 
compromiso anexo ao Convenio, de conformidade co modelo oficial establecido pola 
universidade. 
11.16. Os procedementos de adxudicación deberán estar rematados, no caso das 
Prácticas Externas Curriculares do Grao, con antelación suficiente aos finais dos 
prazos de matriculación, e poderán establecerse nos períodos que o Centro considere 
oportunos en función da súa organización docente. 
 
 
Disposición Adicional . Facúltase o/a Coordinador/a responsable da prácticas 
externas no ámbito das súas competencias para interpretar e desenvolver a presente 
normativa. 
 
Disposición Derogatoria única . Quedan derogados os regulamentos internos 
anteriores referentes ás prácticas externas na titulación de Grao. 
 
Disposición Final. O presente regulamento entrará en vigor  a partir do día seguinte a 
su aprobación pola Xunta de Centro. 
 
 
 