 
1 
 
 
REGULAMENTO DA UNIVERSIDADE DA CORUÑA POLO QUE 
SE ESTABLECEN O PROCEDEMENTO E AS CONDICIÓNS 
PARA O FORMALIZACIÓN DE CONVENIOS DE DOBRE 
TITULACIÓN CON UNIVERSIDADES ESTRANXEIRAS 
Aprobado polo Consello Goberno da UDC na súa sesión do 30 de xaneiro do 2014 
Preámbulo 
 
A Universidade da Coruña é consciente do valor eng adido que supón para os 
seus estudantes a cooperac ión interuniversitaria mediante programas de 
mobilidade. A expansión da que fomos testemuñas nos últimos anos é proba 
do crecente interese que os es tudantes depositan nestes programas.A 
cooperación interuniversitaria tam én pode representar unha oportunidade para 
maximizar as sinerxías e op timizar os recursos das universidades participantes 
nun contexto de crecente competencia. 
Nalgúns casos, a cooperació n interuniversitaria na docencia é tan intensa que 
xustifica o establecemento de dobres titulacións.  
Para os estudantes participantes, as dobres titulacións internacionais 
representan o recoñecement o pleno da súa experienc ia interuniversitaria, 
constituindo un activo importante nun mercado de traballo crecentemente 
globalizado. 
Ata a data, a UDC dispoñí a dun Regulamento de mobi lidade internacional de 
estudantes, aprobado polo Consello de Goberno na súa sesión do 20 de 
decembro de 2012, mais carecía dunha normativa específica que regulase as 
condicións e o procedemento a seguir para o establecemento dos convenios de 
dobre titulación internacional. 
O presente regulamento pretende cubrir este baleiro, aclarando o rexime 
xurídico aplicable na nosa universidade dentro do actual marco lexislativo e 
procedemental dos novos estudos de grao, mestrado universitario e 
doutoramento, cuxa regulación está c ontida no Real decre to 1393/2007, do 29 
de outubro, modificado por Real decreto  861/2010 do 2 de xu llo, así como no 
Real decreto 99/2011, do 29 de xaneiro. 
 
Artigo 1. Definición 
Enténdese por Convenio de dobr
e titulación internacional o acordo formalizado 
entre a Universidade da Coruña e unha ou má is universidades ou institucións 
de ensino superior, unha das cales deb e ser necesariamente estranxeira, 
mediante o cal os estudantes das res pectivas universidades que cumpran as 
condicións establecidas no presente regulamento e as específicas que no 
propio Convenio se establezan, poden obter o correspondente título académico 
por cada unha das institucións en que cursaran os seus estudos.  

 
2 
 
 
Artigo 2. Ámbito dos estudos 
2.1 O presente regulamento será de apl ic
ación aos estudos conducentes no 
Estado español aos títulos universitarios oficiais de grao, mestrado e doutor. 
2.2 O presente regulamento apl icarase de xeito subsidiario a outras titulacións 
distintas das incluídas no apartado anterior. 
2.3 No caso dos estudos impartidos por universidades ou institucións de ensino 
superior estranxeiras, estas deberán ac reditar que os devanditos estudos 
gozan, no país correspondente, do mesmo nivel e recoñecemento que os 
estudos da Universidade da Coruña. 
 
Artigo 3. Requisitos xerais que deben cumprir os convenios de dobr e 
titulación 
3.1 Das institucións participantes 
Con carácter xeral, as
 institucións participantes deberán acreditar que levaron a 
cabo intercambio académico de estudantes  en ambos os dous sentidos, polo 
menos, durante dous cursos académicos , ou que participaron conxuntamente 
en proxectos europeos competitivos. Excepcionalmente, caso de ser de 
interese estratéxico e aínda que non exista unha relación previa de 
intercambio, poderase establecer un Convenio de dobre titulación internacional, 
previo informe favorable do/a vicerreit or/a con competencia en materia de 
relacións internacionais. 
3.2 Dos convenios de dobre titulación internacional 
3.2.1. Os convenios de dobr e t
itulación internacional para estudos de grao, 
mestrado ou doutoramento incorporarán nos seus anexos os aspectos relativos 
a: 
 Requisitos académicos que haberán de cumprir os estudantes de cada 
universidade en relación coa titulaci ón da súa universidade de orixe, así 
como os que deben satisfacer na in stitución de destino para adquirir o 
dereito á obtención das titulacións implicadas. 
 Sistema de cualificac ión que se aplica e a súa equivalencia co sistema 
español. 
 Descrición do sistema de créditos e a súa equivalencia entre os 
sistemas de educación superior das institucións participantes. 
 Comisión de seguimento do cumpri mento dos termos do Convenio de 
dobre titulación internacional. 
 Informe da Comisión Académica do Título correspondente na UDC. 
3.2.2 Os convenios de dobre titulación in ternacional, sempre que sexa posible, 
deberán axustarse, en canto ao seu cont ido e características, ao modelo 
normalizado que se achega como documento anexo do presente regulamento. 

 
3 
 
Cando sexa necesario adoptar un m odelo de convenio distinto ao 
anteriormente indicado, a proposta de co nvenio será previamente supervisada 
pola Secretaría Xeral da Universidade da Coruña e deberá incluír, polo menos, 
todos os aspectos establecidos no anexo do presente regulamento. 
3.2.3 As institucións participantes fac ilitarán a través dos seus servizos a 
información e o asesoramento necesarios para a integración dos estudantes na 
vida universitaria, así como no cont exto cultural, social e económico da 
localidade de acollida. 
3.2.6 Os convenios de dobre titulación internacional formularanse sobre a base 
dunha mutua reciprocidade entre as partes, polo que deberá existir un equilibrio 
no número de alumnos recibidos e enviados por cada institución. 
3.2.7 Os convenios de dobre titulación internacional serán subscritos por 
duplicado na lingua propia da  UDC, sen prexuízo de que se poidan subscribir 
en inglés. A petición da/s outra/s parte/s do convenio, estes tamén poderanse 
subscribir na lingua propia das institucións socias.   
3.3 Axudas de mobilidade para estudantes da Universidade da Coruña 
Os alumnos da Univ
ersidade da Coruña qu e participen en convenios de dobre 
titulación internacional poderán optar aos programas xerais de financiamento 
da mobilidade xestionados por esta. 
 
Artigo 4. Procedemento de elaboración,  aprobación, sinatura e rexistro  
dos convenios 
4.1 Proposta de Convenio de  dobre titulación internacional.  Para levar a 
cabo a elaboración da proposta de Conven io de dobre titulación internacional 
constituirase en cada caso unha comi sión de traballo da que formarán parte 
necesariamente: 
 O coordinador académico da titulación ou membro da Comisión 
Académica de Título en quen este delegue 
 O responsable de Relacións Internacionais do centro. 
 Un representante designado polo vice rreitor/a competente en materia de 
Relacións Internacionais. 
Antes da súa remisión á secretaría xe ral para a súa sinatura, a devandita 
proposta deberá ser aprobada pola Comisión Académica do título 
correspondente ou, no seu defecto, pola Comisión Académica do centro. 
4.2 Con carácter previo á sinatura do conv enio polo reitor, a secretaría xeral 
solicitará informe á Oficina de Relacións Internacionais e á Comisión de Plans 
de Estudos da Universidade da Coruña.  
4.3 Tras a sinatura de todas  as partes participantes no  convenio, remitirase a 
secretaría xeral da Univer sidade, para o seu rexistro e custodia, o documento 
orixinal do convenio e dúas copias deste, incorporándoo á base de datos de 
convenios. 

 
4 
 
Unha vez rexistrado o convenio, a Secretar ía Xeral remitirá copia electrónica 
deste ao centro ou centros responsables do título correspondente, á Oficina de 
Relaciones Internacionais e ao Servizo de Organización Académica. 
 
Artigo 5. Condicións xer ais que deben cumprir o estudantado acollido a 
un convenio de dobre titulación internacional 
5.1 En caso de estar limitadas
 a certo número de estudantes da titulación 
implicada, as prazas para participar en estadías académicas baixo un Convenio 
de dobre titulación internac ional faranse públicas mediante unha convocatoria 
efectuada polo centro ou centros responsables do título correspondente, 
conforme ao estipulado no Convenio de dobre titulación internacional. 
5.2 Os requisitos académicos específicos que deben cumprir os estudantes, 
segundo os estudos de que se  trate, son os que se c oncretan nos artigos 6.2, 
7.2 e 8.2 do presente regulamento. 
5.3 No momento de efectuar a mobilidade de acordo coas normas do Convenio 
de dobre titulación internacional, o es tudante da UDC formalizará a matrícula 
como alumno ordinario da titulación que se atope cursando (na UDC), deixando 
constancia no seu expediente académico da súa condición de alumno suxeito 
ao Convenio de dobre titulación internacional correspondente. 
5.4 Os estudantes aceptados para cursar  estudos no marco dun Convenio de 
dobre titulación internacional non pod erán acollerse a ningún programa de 
mobilidade xestionado pola universidade de acollida durante a súa estadía 
nesta. 
5.5. A mobilidade dos estudantes efect uada no marco dun Convenio de dobre 
titulación internacional será considerada, para todos os efectos, agás a aqueles 
que sexan incompatibles coas normas do convenio, como unha mobilidade 
ordinaria suxeita ás disposicións do Regulamento de mobili dade internacional 
de estudantes aprobado polo Consello de Goberno na súa sesión do 20 de 
decembro de 2012. 
5.6 As universidades participantes nun Convenio de dobre titulación 
internacional establecerán os mecani smos para garantir que os estudantes 
seleccionados para ser admitidos nun Convenio de dobre titulación 
internacional posúen a competencia li ngüística necesari a para seguir con 
normalidade os estudos na universidade de  acollida. Para estes efectos, na 
proposta de admisión de estudantes, a uni versidade de orixe certificará a 
competencia lingüística dos estudantes, indicando o nivel e organismo que 
acredite isto, utilizando o marco común europeo de referencia. 
 
Artigo 6. Convenios de dobre titulación para estudos de grao 
6.1 Admisión de alumnos 
O número máximo de alumnos que se admitirá en cad
a curso académico será 
o determinado especificamente en cada  Convenio de dobre titulación 
internacional. 

 
5 
 
A universidade de procedencia seleccionará os estudantes que, cumprindo as 
condicións requiridas no correspondente convenio, proceda matricular e 
remitirá a dita proposta para a súa ac eptación, acompañada da documentación 
requirida, á universidade de acollida. 
Cando se trate de estudant es procedentes doutra universidade que vaian 
iniciar estudos na Universidade da Cor uña no marco dun Convenio de dobre 
titulación internacional, a Comisión Académica do Título onde o estudante 
pretende ser admitido, resolverá s obre a proposta de admisión, unha vez 
verificado o cumprimento dos requisitos de acceso, os establecidos nesta 
normativa, así como no convenio que resulte de aplicación. 
6.2 Requisitos académicos mínimos 
6.2.1 Para obter un título oficial de Grao da Universidade da Coruña por 
aplic
ación dun Convenio de dobre titulaci ón internacional, será requisito 
indispensable que o estudante curse e supere na dita titulación a totalidade dos 
créditos sinalados no correspondente convenio. En todo caso, os estudantes 
deberán cursar un mínimo de créditos na UDC, que será do 45% do total para 
os estudantes propios e de 60 créditos para os estudantes procedentes da 
universidade estranxeira. 
6.2.2 O Convenio indicará a posibi lidade de que o alumno da UDC realice o 
TFG na universidade de acollida. 
 
Artigo 7. Convenios de dobre titula ción para estudos de mestrado 
universitario 
7.1 Admisión de alumnos 
O número máximo de alumnos  que se admitirá en cada curso ac
adémico virá 
determinado especificamente en cada Convenio de dobre titulación 
internacional. 
A Universidade de procedencia seleccionará os estudantes que, cumprindo as 
condicións requiridas no correspondente convenio, proceda matricular e 
remitirá a dita proposta para a súa ac eptación, acompañada da documentación 
requirida, á universidade de acollida. 
Cando se trate de estudantes procedentes doutra universidade que vaian 
iniciar estudos na Universidade da Cor uña no marco dun Convenio de dobre 
titulación internacional,  a Comisi ón Académica do título onde o estudante 
pretende ser admitido, resolverá s obre a proposta de admisión, unha vez 
verificado o cumprimento dos requisitos de acceso, os establecidos nesta 
normativa, así como no convenio que resulte de aplicación. 
7.2 Requisitos académicos mínimos 
7.2.1 Para obter un título ofic
ial de Mestrado Universitario da Universidade da 
Coruña por aplicación dun Convenio de dobre titulación internacional, será 
requisito indispensable que o estudante cu rse e supere na devandita titulación 
a totalidade dos créditos sinalados no correspondente convenio. En todo caso, 
os estudantes deberán cursar un mínimo de créditos na UDC, que será do 45% 

 
6 
 
do total do Mestrado UDC, tanto para os  estudantes propios coma para os 
procedentes da universidade estranxeira. 
7.2.2 O Convenio indicará a posibi lid ade de que o alumno da UDC realice o 
TFM na universidade de acollida.  
 
Artigo 8. Convenios de dobre titulación para estudos de doutoramento 
8.1 Admisión de alumnos 
A admisión de alumnos nun program a de doutoramento,  ao amparo dun 
Convenio de cobre titulación internac ional, axust
arase ao procedemento 
previsto con carácter xeral. 
A Universidade de procedencia seleccionará os estudantes que, cumprindo as 
condicións requiridas no correspondente c onvenio, proceda a matricular e 
remitirá a devandita proposta para a súa aceptación, acompañada da 
documentación requirida, á universidade de acollida. 
A Comisión Académica do Programa de Doutoramento (CAPD) onde o 
estudante pretenda ser admitido resolverá sobre a proposta de admisión, unha 
vez verificado o cumprimento dos requisitos de acceso e dos establecidos 
nesta normativa e no convenio que resulte de aplicaci ón. A CAPD poderá 
indicar ao alumno condicións académicas específicas, de acordo coa normativa 
que regule os estudos de doutoramento. 
8.2 Requisitos académicos mínimos 
Para obter un título oficial de doutor pola Universidade da Coruña será requisito 
indispensable que o estudante acollido a un Convenio de dobre titulación 
internacional defenda con éxito a te se de doutoramento axustándose aos 
requisitos e ao procedemento que se atopen vixentes e ao previsto no 
Convenio. En todo caso, os estudantes deberán acreditar a realización dunha 
estadía de seis meses en cada unha das universidades participantes no 
Convenio. 
O proceso de elaboración, avaliaci ón previa e defensa da tese de 
doutoramento axustarase á normativa que se atope vixente na Universidade da 
Coruña no momento da súa realización. 
 
Artigo 9. Recoñecemento de créditos 
9.1 Alumnos de grao e mestrado universitario 
Unha vez que se acr
edite oficialmente a superación das materias cursadas na 
titulación de orixe polos alumnos adm itidos, a UDC procederá á incorporación 
destas no seu expediente, de conformidade  co recoñecemento de créditos que 
estea previsto no Convenio de dobre titulación internacional. 
O mesmo recoñecemento darase aos créditos cursados polos alumnos da UDC 
na(s) institución(s) estranxeira(s). 

 
7 
 
9.2 Alumnos de doutoramento acollidos a un Convenio de dobre titulación 
internacional 
Para os efectos do seu recoñecemento pola/s universidade/s estranxeira/s, o 
Convenio de dobre titulación internaci onal poderá establecer as normas que 
regularán a asignación de créditos ao estudante como consecuencia das 
distintas actividades desenvolvidas no marco do programa de estudos de 
doutoramento da UDC de que se trate. 
En defecto de norma convencional, as ignaranse ao estudante 30 créditos por 
cada semestre completo de actividades cursado con aproveitamento nun dos 
programas da UDC. 
 
Artigo 10. Taxas 
Unha vez
 matriculado, ao alumnado aplicar ánselle as taxas e prezos que lle 
correspondan, de conformidade co prev isto no convenio. En todo caso, o 
alumnado aboará as taxas correspondentes á expedición de títulos e as taxas 
de secretaría. 
 
Artigo 11. Expedición do título e do suplemento europeo ao título 
A ex
pedición dos títulos obtidos ao ampar o dun Convenio de dobre titulación 
internacional efectuarase axustándose ás  previsións contidas na normativa 
vixente sobre expedición de títulos. 
Os títulos que se expidan acompañar anse do correspondente suplemento 
europeo ao título, en que se poderá reflec tir a condición de título obtido no 
marco dun Convenio de dobre titulación internacional. 
 
Artigo 12. Sistema de cualificacións 
Aos alumnos que se atopen m
atriculados na Universidade da Coruña en 
virtude dun Convenio de dobre titulación in ternacional aplicaráselles o sistema 
de cualificación vixente nas universidades españolas. 
As materias ou créditos recoñecidos se rán cualificados aplicando ás notas 
obtidas na institución estranxeira a equivalencia en puntos, dispostas nas 
regras sobre equivalencia de cualificacións previstas no convenio. 
Cando en aplicación da táboa de recoñecementos anexa ao Convenio de dobre 
titulación internacional, os recoñecementos  de créditos se realicen entre varias 
materias en bloque, a cualificación que se incorporará ao expediente do 
estudante en cada unha das materias re coñecidas será a media ponderada de 
todas as materias superadas que dan orixe ao recoñecemento. 

 
8 
 
 
Disposición transitoria primeira 
Os convenios de dobre titulación internacional relativ
os a estudos de grao, 
mestrado ou doutoramento unive rsitario que se atopan vixentes á entrada en 
vigor do presente regulam ento non se verán afectados polo presente 
regulamento ata a súa seguinte renovac ión ou modificación. No momento en 
que se produzan unha ou outra, os conveni os deberán axustarse a todas as 
súas disposicións. 
 
Disposición final 
Esta normativa entrará en vigor a partir da data da súa aprobación polo 
Consello de Goberno. 

 
9 
 
 
 
ANEXO: MODELO DE CONVENIO DE DOBRE TITULACIÓN 
INTERNACIONAL ENTRE A UNIVERSIDADE DA CORUÑA 
E......................1 
Reunidos 
Dunha parte, a Universidade da Coruña, a partir de agora UDC, con sede na Coruña, 
Maestranza, 9, CP: 15001 e no seu nome e representación, D. Xosé Luís Armesto Barbeito, 
Reitor Magnífico da Universidade da Coruña, en uso das atribucións que lle confire o art. 36.1.f) 
dos Estatutos desta Universidade, aprobados por Decreto 101/2004, do 13 de maio, DOG do 
26 de maio). 
E doutra parte,.......2 
Manifestan 
I 
Que a UDC...... 
II 
Que..........3 
III 
Que tanto a UDC como..
....4 a través da sinatura do presente convenio, pretenden.... 
Tendo en conta o anteriormente exposto, ambas as dúas partes recoñécense mutuamente 
capacidade xurídica suficiente para subscribir o presente Convenio de acordo coas seguintes 
Cláusulas 
PRIMEIRA: obxecto do convenio 
O obxecto do presente Convenio é establecer un marco de actuación para a colaboración entre 
a UDC e................ 5 co fin de establecer as condicións que deben  cumprir os estudantes das 
respectivas institucións para obter os títulos académicos de.................... 6 da UDC e 
de...........................7 
                                            
1 Indique o nome da universidade ou da institución de ensino superior nacional ou estranxeira. 
2 Complete cos datos do representante legal da outra institución participante. 
3 Acreditación da universidade ou institución de ensino superior estranxeira participante. 
4 Indique o nome da universidade ou da institución de ensino superior estranxeira participante. 
5
 Indique o nome da universidade ou da institución de ensino superior estranxeira. 
6
 Indique a denominación da titulación da Universidade da Coruña con ligazón á súa información. 
7
 Indique a denominación da titulación da outra institución con ligazón á súa información. 

 
10 
 
 
 
SEGUNDA: condicións8 
TERCEIRA: entrada en vigor e duración 
O presente acordo entrará en vigor no momento da súa sinatura por ambas as dúas institucións 
e a súa vixencia será de.............9 con posibilidade de prórrogas.......10. 
CUARTA: modificación do convenio11 
QUINTA: resolución do convenio 
O presente convenio poderá resolverse polas seguintes causas12: 
-Cando non exista un equilibrio entre o número de alumnos recibidos e enviados por cada 
institución. 
- 
En calquera caso, as partes comprométense a finalizar o desenvolvemento das accións xa 
iniciadas no momento de notificación da denuncia. 
SEXTA: cuestións litixiosas13 
E en proba de conformidade de canto antecede, asinan por duplicado... 14 o presente 
documento, no lugar e data que se indican a seguir, dos que cada institución recibiu un. 
En....................................15 
O REITOR DA 
UNIVERSIDADE DA CORUÑA 
POLA UNIVERSIDADE OU INSTITUCIÓN 
DE ENSINO SUPERIOR NACIONAL OU 
ESTRANXEIRA 
D. Xosé Luís Armesto Barbeito 
 
D./D.ª 
 
 
                                            
8
 Indique as condicións que se establecen para os alumnos das institucións participantes. Entre elas é necesario que se faga 
referencia á posibilidade de realizar o TFG ou TFM na institución de acollida e ao sistema de taxas que se aplicará. 
9
 Sinale a vixencia do convenio. Pode fi xarse en prazo, indicando un determinado número de anos de duración, ou a termo, 
establecendo unha data de finalización. 
10
 Automáticas ou por pacto expreso. 
11
 Complete, se procede: as partes poderán modificar o presente documento por escrito en calquera momento por mutuo acordo 
debendo ser asinado polos representantes legais de ambas as dúas institucións. 
12
 Indique as causas que procedan. Por ex emplo: por mutuo acordo entre as parte s conveniantes, por expiración do prazo de 
duración inicial ou das súas pr órrogas, por incumprimento das obrigas pactadas , por decisión unilateral dunha das partes median te 
comunicación expresa por escrito á outra parte cunha antelación determinada. 
13
 Complete co que se considere oportuno, por exemplo: As parte s acordan resolver de xeito amigable calquera controversia que 
puidese xurdir na interpretación do presente acordo. No caso de que o desacordo non poida ser resolto do modo anterior, 
nomearase un comité de arbitraxe, composto por un membro designado por cada unha das partes e outro membro elixido por 
mutuo acordo. 
14 O que proceda: en cada unha das linguas en que se formalice ou en inglés. 
15 Complete co lugar e coa data de subscrición. 

 
Anexos ao convenio 
ANEXO 1: Táboa de materias superadas na universidade de orixe como requisito 
previo para continuar estudos na universidade de acollida 
ANEXO 2: Táboa de secuencia de semestre s e de recoñecementos de materias en 
cada universidade a cambio das cursadas previamente na universidade de acollida 
ANEXO 3: Sistema de cualificación que se aplica e a súa 
equivalencia co sistema español 
ANEXO 4: Descrición de sistema de créditos e a súa equivalencia entre os sistemas de 
educación superior das institucións participantes 
ANEXO 5: Comisión de seguimento de cumprimento dos termos do convenio de dobre 
titulación internacional 
ANEXO 6: Informe da Comisión Académica do título correspondente. Informe da 
Comisión Académica do Programa de Doutoramento en caso de convenio para estudos 
de doutoramento 
ANEXO 7: Resolución da Subcomisión de recoñecemento de créditos da UDC 
aceptando a proposta de recoñecemento de  créditos dos estudos cursados na 
universidade de orixe 
 
 
 
 
DILIXENCIA para facer constar que o presente __documento___   composto 
de __ 11__ páxinas numeradas e seladas, __ foi apr obado ________ polo 
Consello de Goberno na súa sesión de data __ 30 de xaneiro de 2014 
O SECRETARIO XERAL 
 
 
 
 
Asdo. Carlos Amoedo Souto 
 
11 
 