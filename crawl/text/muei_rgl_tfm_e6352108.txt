Facultade de Informática
Mestrado Universitario en Enxeñaría Informática (MUEI)
Regulamento do
Traballo Fin de Mestrado
15 de novembro de 2013
Índice
1. Natureza do TFM 1
2. Obxectivos e responsabilidade do regulamento 1
3. Comisión Xestora dos TFM 1
4. Condicións de matrícula e de asignación do TFM 2
5. Dirección 2
6. Propostas, oferta e asignación do TFM 3
7. Anteproxecto de TFM 3
8. Tribunais 5
9. Depósito do TFM 5
10. Defensa 7
11. Avaliación 7
12. Autoría e conﬁdencialidade 8

1. Natureza do TFM
Artigo 1.1. Os estudos do Mestrado Universitario en Enxeñaría Informática (MUEI) rematan
coa elaboración e defensa dun Traballo Fin de Mestrado (TFM). Conforme á normativa da UDC,
para defender o TFM deberán terse superados os créditos correspondentes ao resto de materias
incluídas as de complementos formativos.
Artigo 1.2. O TFM será un traballo orixinal, realizado individualmente, defendido ante
un tribunal universitario e consistente nun proxecto integral de Enxeñaría Informática de
natureza profesional, que desenvolva os contidos formativos recibidos e sintetice as competencias
adquiridas nas ensinanzas.
2. Obxectivos e responsabilidade do regulamento
Artigo 2.1. O presente regulamento ten por obxecto establecer a normativa relativa á
deﬁnición, asignación, realización, defensa, avaliación e tramitación administrativa dos TFM
das ensinanzas oﬁciais do MUEI.
Artigo 2.2. A responsabilidade do presente regulamento corresponde á Comisión Académica
do MUEI, que velará polo seu cumprimento e resolverá as cuestións que xurdan no seu
desenvolvemento.
Artigo 2.3. O contido deste regulamento complétase co resto da normativa e dos
procedementos en vigor.
3. Comisión Xestora dos TFM
Artigo 3.1. Para unha axilización dos trámites relacionados co TFM, a Comisión Académica
delegará nunha Comisión Xestora dos TFM as tarefas de asignación de propostas, resolución de
solicitudes de anteproxectos, designación dos tribunais, autorización de defensas e outras que a
Comisión Académica considere axeitadas.
Artigo 3.2. A Comisión Xestora dos TFM estará formada por:
− Presidente: o coordinador ou coordinadora do MUEI.
− Secretario: o secretario ou secretaria do centro.
− Vogais: a persoa que coordina a materia de Prácticas de Empresa no MUEI e catro
persoas nomeadas pola Comisión Académica que pertenzan ao profesorado das materias
obrigatorias da titulación.
A Comisión Xestora poderá solicitar asesoramento externo cando o estime oportuno.
1

4. Condicións de matrícula e de asignación do TFM
Artigo 4.1. O TFM aparece asignado no plano de estudos ao segundo curso do MUEI co
obxectivo de que os estudantes poidan desenvolvelo despois de cursar a maioría dos créditos
correspondentes ás outras materias. O número de créditos ECTS pendentes non se considera un
condicionante para matricularse no TFM.
Artigo 4.2. Autorizarase a asignación dun TFM só cando ao estudante lle queden, como
máximo, 66 créditos ECTS para rematar os estudos do MUEI.
5. Dirección
Artigo 5.1. A dirección dun TFM poderá realizala unha ou máis persoas con titulación
superior que cumpran calquera das condicións seguintes:
− Que forme parte dun departamento e que este departamento teña asignada docencia no
MUEI.
− Que pertenza a unha empresa, a unha entidade ou a un centro tecnolóxico.
Artigo 5.2. Polo menos unha das persoas que exerza a dirección dun TFM deberá ser membro
do persoal docente e investigador de calquera departamento con docencia no MUEI, para
desempeñar as funcións de codirección académica.
Artigo 5.3. Son funcións das persoas que exerzan a dirección dun TFM:
− Expoñer ao estudante as características do traballo e orientalo no desenvolvemento deste.
− Realizar un seguimento do desenvolvemento do TFM e velar polo cumprimento dos
obxectivos ﬁxados.
− Autorizar a defensa do TFM cando se considere que está rematado e que cumpre os
requisitos académicos indicados no primeiro parágrafo do artigo 7.3.
2

6. Propostas, oferta e asignación do TFM
Artigo 6.1. As entidades colaboradoras, os profesores e os estudantes poderán propoñer o
desenvolvemento de TFM. Todas estas propostas conforman a oferta de TFM.
Cada proposta incluirá o título, unha descrición mínima e a referencia das persoas que asumirán
a dirección, podendo ir acompañada dunha descrición máis detallada do traballo.
Artigo 6.2. Se as propostas de profesores e entidades colaboradoras non están vinculadas a
un estudante, pasarán a conformar a oferta libre. A asignación das propostas desta oferta farase
segundo as preferencias dos estudantes e, en caso de conﬂito, segundo o expediente académico
Artigo 6.3. A Comisión Xestora garantirá que a oferta sexa suﬁciente para cubrir a demanda
de estudantes que cumpran as condicións requiridas para solicitar a asignación dun TFM.
7. Anteproxecto de TFM
Presentación do anteproxecto
Artigo 7.1. Os estudantes presentarán ante a Comisión Xestora, no prazo que se determine,
un anteproxecto de TFM que debe incluír:
− Os datos do estudante e a súa sinatura.
− O nome, entidades e sinaturas das persoas que aceptan exercer a dirección.
− As direccións de correo electrónico tanto do estudante como das persoas que asinan a
dirección do anteproxecto.
− O número de créditos ECTS que ten pendentes o estudante para o remate do MUEI, que
non poderá ser superior a 66 segundo o artigo 4.2.
− O título do TFM en inglés, castelán e galego.
− Un resumo do traballo a desenvolver, incluíndo a descrición, a motivación, os obxectivos
a acadar e as ferramentas a utilizar.
− A xustiﬁcación da natureza profesional do TFM.
− As competencias das ensinanzas do MUEI que se desenvolven no TFM.
Artigo 7.2. Haberá dous prazos de presentación de anteproxectos, un ao principio de cada
cuadrimestre do curso académico.
3

Resolución do anteproxecto
Artigo 7.3. A Comisión Xestora debe garantir que os estudantes cumpran as condicións
administrativas esixidas e que os anteproxectos teñen natureza profesional, que se corresponden
coas competencias adquiridas nas ensinanzas, que teñen a entidade suﬁciente para cubrir os
créditos ECTS asignados e que se diferencian suﬁcientemente doutros traballos desenvolvidos
na titulación, moi especialmente do realizado na materia “Prácticas en Empresa”.
A Comisión Xestora poderá aceptar un anteproxecto –co que o TFM pasará a ter validez
académica e administrativa–, solicitar aclaracións ou modiﬁcacións do mesmo, ou rexeitalo.
Se un anteproxecto non é aceptado, a Comisión Xestora xustiﬁcará os motivos e abrirá un prazo
de alegacións para presentar, ou ben documentación adicional, ou ben outra proposta.
Se un anteproxecto non é aprobado despois do prazo de alegacións, o estudante só poderá
presentar outro nese mesmo cuadrimestre, que poderá ser unha modiﬁcación do anterior.
Tempo de validez do anteproxecto
Artigo 7.4. Un anteproxecto aceptado pola Comisión Xestora terá validez durante dous cursos
académicos e o primeiro cuadrimestre do terceiro. Así, se é aprobado nun curso académico terá
validez nese curso, no seguinte ao que se aprobe e no primeiro cuadrimestre do seguinte curso
máis.
Modiﬁcacións do anteproxecto
Artigo 7.5. Un estudante poderá solicitar á Comisión Xestora a substitución dun director do
seuTFM,sencambiarorestodascaracterísticasxaaceptadas,alegandoosmotivosqueconsidere
oportunos. No caso de aprobarse, o tempo de validez do anteproxecto non se modiﬁcará.
Artigo 7.6. Un estudante poderá solicitar á Comisión Xestora, co aval das persoas que exercen
a dirección, a modiﬁcación das características dun anteproxecto xa aceptado. Se a modiﬁcación
non se considera un cambio importante, como por exemplo o cambio do título, manterase o
tempo de validez. Se a solicitude supón unha modiﬁcación substancial das características ou dos
obxectivos do anteproxecto, deberá considerarse un novo anteproxecto para todos os efectos.
Artigo 7.7. Unha persoa que dirixa un TFM poderá renunciar a esta función mediante un
escrito á Comisión Xestora no que exporá os motivos da decisión.
Renuncia ao anteproxecto
Artigo 7.8. Un estudante poderá solicitar a renuncia a un anteproxecto mediante un escrito
dirixido á Comisión Xestora, que decidirá sobre a solicitude.
4

8. Tribunais
Artigo 8.1. A Comisión Académica nomeará un tribunal por curso académico, formado por
membros do profesorado que impartan docencia no MUEI no curso académico actual, ou que a
impartiron nos dous cursos anteriores.
O tribunal dividirase en grupos avaliadores formados por tres persoas, que actuarán como
tribunal dun conxunto de TFM, desempeñando as funcións de presidente –a persoa de maior
categoría académica e antigüidade–, secretario –a persoa de menor antigüidade– e vogal.
Unha persoa que exerza a dirección dun TFM non poderá formar parte do grupo avaliador que
cualiﬁque ese TFM.
Artigo 8.2. Cada membro dun grupo avaliador será, polo menos, titular nun período de
avaliación e suplente noutro.
Recoméndase que cada grupo avalíe aproximadamente entre cinco e dez TFM, polo que se
designarán os grupos avaliadores necesarios para todo o curso académico, aínda que haberá a
posibilidade de formar novos grupos se xurdise a necesidade ao longo do curso.
Se a un tribunal lle corresponde avaliar menos de cinco traballos nun período, os seus membros
poderán repetir como titulares pero só noutro período do mesmo curso académico, aínda que si
poderán ser suplentes dun terceiro.
Artigo 8.3. O número mínimo de membros do tribunal que poden avaliar un TFM é de
tres, polo que, ante unha situación excepcional, calquera membro do tribunal designado para
ese curso, poderá formar parte de calquera grupo de avaliación cara a súa constitución como
tribunal, se non se presentasen os membros titulares nin suplentes necesarios.
9. Depósito do TFM
Períodos e condicións de depósito do TFM
Artigo 9.1. A Comisión Académica aprobará os prazos de cada período de depósito dos TFM
de acordo co calendario académico.
Para depositar o TFM, o estudante deberá ter superados os créditos correspondentes ao resto
de materias, como se indica no artigo 1.1 e de acordo coa normativa da UDC.
Ao ser o TFM unha materia do primeiro cuadrimestre, haberá un período de depósito ao remate
dese cuadrimestre, e outro ao ﬁnal do segundo cuadrimestre.
Para facilitar o remate da titulación e sempre que sexa compatible coa normativa académica da
UDC, haberá un terceiro período de depósito do TFM, preferentemente en setembro.
5

Procedemento de depósito
Artigo 9.2. Nun dos períodos establecidos ao efecto, o estudante presentará unha solicitude
de depósito do TFM, acompañada de:
− A autorización da defensa asinada por todas as persoas que exerzan a dirección do TFM,
o que garantirá que o TFM cumpre os obxectivos propostos.
− A memoria en formato electrónico.
− Adxuntaranse en formato electrónico os documentos entregados no anteproxecto aprobado,
referenciadosnoartigo7.1,econsistentesnoresumodotraballo,axustiﬁcacióndanatureza
profesional e as competencias das ensinanzas que desenvolve o TFM.
− O resto de documentos que a Comisión Xestora considere necesarios, no formato que
determine.
Artigo 9.3. Rematado o período de presentación de solicitudes de depósito, a administración
do centro entregará a documentación ao secretario do correspondente grupo de avaliación do
tribunal, que a custodiará ata a súa devolución á administración, e fará chegar unha copia da
versión electrónica ao resto dos compoñentes do grupo avaliador.
Memoria do TFM
Artigo 9.4. A memoria constitúe a documentación principal do TFM. Poderá presentarse en
galego, castelán ou inglés.
A estrutura da memoria deberá organizarse da maneira seguinte:
− Unha portada que, polo menos, conterá:
⋄ O logotipo da universidade e o nome do centro.
⋄ O título do TFM.
⋄ O nome do estudante.
⋄ O nome das persoas que exercen a dirección.
⋄ O mes e o ano da data de defensa do proxecto.
− Un resumo do proxecto cunha extensión máxima de 500 palabras.
− A relación de palabras chave que reﬂictan, de maneira separada, o contido do TFM e as
ferramentas utilizadas. Estas palabras chave teñen que poderse utilizar como elementos de
procura bibliográﬁca.
− O índice completo do contido, co número de páxina para cada epígrafe e preferiblemente
con ligazóns aos contidos.
6

− O corpo do TFM:
⋄ Unha introdución na que se fai unha contextualización ou exposición do ámbito do
problema que se trata, de maneira que quede claramente determinada a motivación
e os obxectivos do TFM.
⋄ Un resumo dos fundamentos teóricos ou dos conceptos previos necesarios para
entender e afrontar o TFM, se procede.
⋄ Os traballos previos, se proceden.
⋄ Unha exposición do núcleo central do TFM, indicando tamén as ferramentas,
estándares e metodoloxías utilizadas, así como as prestacións e funcionalidades máis
destacadas.
⋄ Un resumo dos resultados obtidos e da súa aplicabilidade, podendo incluír as leccións
aprendidas.
− A bibliografía consultada na elaboración do TFM. As referencias bibliográﬁcas deberán
ser completas, incluíndo sempre que proceda o título, as persoas que sexan autoras, a
publicación, a editorial e a data. Poden servir como exemplo as regras establecidas pola
norma UNE 50-104.
− Un glosario ou relación de siglas, abreviaturas, etc utilizadas no documento, xunto cos seus
respectivos signiﬁcados, se procede.
− Os anexos que se consideren oportunos.
10. Defensa
Artigo 10.1. O acto de defensa será público e farase no período aprobado pola Comisión
Académica, nas datas e horas determinadas polos representantes do tribunal ao que lle
corresponda avaliar a dita defensa.
Artigo 10.2. O presidente do tribunal moderará o acto, no que o estudante realizará unha
exposición que terá unha duración recomendada de 20 minutos, á que seguirá unha rolda de
preguntas formuladas polos membros do tribunal. Coa autorización do presidente, poderán
tamén realizar preguntas as persoas presentes no acto con igual ou superior categoría á de
mestrado.
A persoa ou persoas que dirixen o TFM poderán solicitar ao tribunal ser escoitadas, tanto no
propio acto, se están presentes, como en sesión privada despois do acto de defensa.
11. Avaliación
Artigo 11.1. Cada membro do tribunal outorgará de maneira individual unha nota numérica
baseándose na avaliación do traballo desenvolvido, da documentación presentada e da defensa
realizada, e incluíndo a xustiﬁcación das valoracións. Indicará tamén se considera que o TFM é
merecedor da mención de matrícula de honra.
O tribunal poderá solicitar opinión a persoas que considere expertas na temática dun TFM.
7

Artigo 11.2. A cualiﬁcación numérica ﬁnal será a media aritmética das notas emitidas polos
membros do tribunal.
O estudante cunha cualiﬁcación igual ou superior a 9 puntos poderá acceder á mención de
matrícula de honra, sempre que sexa por unanimidade do tribunal.
Cando nun período haxa varios grupos avaliadores, a decisión sobre o número de mencións
de matrícula de honra a conceder debe ser consensuada por todas as persoas que exerzan a
presidencia deles.
Artigo 11.3. No caso de que un TFM obtivera unha cualiﬁcación de suspenso ou equivalente,
o tribunal fará chegar ao estudante e ás persoas que dirixiron o TFM un informe razoado cos
motivos da cualiﬁcación.
12. Autoría e conﬁdencialidade
Artigo 12.1. Segundo a normativa da UDC, a propiedade intelectual dun TFM corresponde
ao seu autor ou autora.
Poderá existir un acordo especíﬁco que estenda esta propiedade de maneira compartida entre a
persoa que ten a autoría e calquera das que exerzan a dirección.
Artigo 12.2. Sempre que algunha das persoas que exercen a dirección dun TFM o solicite,
considerarase que este TFM é conﬁdencial o que fará que non sexa de acceso público.
Asolicitude decarácter conﬁdencialdun TFMfarase constaroﬁcialmente polapersoainteresada,
ben na proposta do TFM ou anteproxecto, ben na autorización da defensa, ou en ambas as dúas.
Artigo 12.3. Os datos involucrados nun TFM considerado conﬁdencial poderanse substituír
na memoria e no acto de defensa por datos ﬁcticios, pero a memoria debe reﬂectir os detalles
suﬁcientes para deixar claro as características principais do traballo, especialmente o indicado
como núcleo central do TFM no artigo 9.4.
8