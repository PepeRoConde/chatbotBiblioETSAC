 
 
 
RESOLUCIÓN REITORAL DO 16/03/2022 POLA QUE SE ENCARGA Á SOCIEDADE 
XESTORA DO CENTRO DE INVESTIGACIÓN EN TECNOLOXÍAS DA INFORMACIÓN E AS 
COMUNICACIÓNS S.L. A EXECUCION DA ACTUACIÓN PARA O DESENVOLVEMENTO DE 
NOVAS ACCIÓNS DE I+D+i RELACIONADAS CON ACTUACIÓNS DO CENTRO CITIC 
 
ANTECEDENTES 
 
PRIMEIRO. Segundo a sección segunda, artigo terceiro bis dos Estatutos da Sociedade 
Xestora do Centro de Investigación en Tecnoloxías da Información e as Comunicacións 
S.L. (en adiante S.X.  CITIC), establécese que a sociedade é un medio propio da 
Universidade da Coruña (en adiante UDC), e considérase a relación da S.X.  CITIC coa 
UDC, para todos os efectos, de carácter interno, dependente e subordinado, o cal se 
articula a través de encargos de xestión, de conformidade co previsto na Lei de contratos 
do sector público (LCSP). 
 
SEGUNDO. A S.X. CITIC conta  cunha axeitada estrutura organiza tiva, capacidade de 
escalaxe do seu servizo e un coñecemento especializado requirido para dar resposta ás 
demandas xeradas pola sociedade e para potenciar as relacións da UDC con empresas e 
entidades sociais. 
 
TERCEIRO. A S.X. CITIC é unha entidade recoñecida no ámbito empresarial, dispón dun 
coñecemento aplicado ben como dos recursos t écnicos necesarios para cumprir  coa 
xestión que requiren os servizos da UDC. 
 
CUARTO. Dentro dos fins e finalidades da Universidade da Coruña está a transferencia 
de resultados de investigación a través de contratos de investigación ou cátedras 
Universidade-empresa. 
 
QUINTO. O CITIC é un Centro de Investigación de Galicia no ámbito das TIC da UDC, que 
ten como misión achegar coñecemento científico e capacidades altamente cualificadas 
en beneficio da sociedade, e cuxos valores son a integridade profesional, a proactividade 
para colaborar co tecido industrial, o liderado rexional e o compromiso institucional coa 
sociedade. 
 
SEXTO. Polo dito anteriormente, a UDC pode encargar á S.X. CITIC a xestión económica 
de proxectos de investigación, cursos, cátedras institucionais ou outras actividades, para 
o cal se require o establecemento dun axeitado marco da actuación conforme ao 
seguinte, 
 
ENCARGO DE XESTIÓN 
 
PRIMEIRA. O presente encargo de xestión baséase no artigo 32 da LCSP polo que ten un 
carácter obrigatorio para a S.X. CITIC, quen deberá aceptala e executala de acordo coas 
instrucións dadas desde a UDC en canto á interpretación dos traballos encomendados e 
ao seu seguimento. 
Código Seguro De Verificación ErruAYbyR3ENTCwDgIw+pg== Estado Data e hora
Asinado Por Reitor  - Julio Ernesto Abalde Alonso Asinado 16/03/2022 13:45:53
Observacións Páxina 1/5
Url De Verificación https://sede.udc.gal/services/validation/ErruAYbyR3ENTCwDgIw+pg==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
 
 
SEGUNDA. O obxecto do encargo é o apoio ao desenvolvemento, xestión e planificación 
de actividades levadas a cabo po lo CITIC, tales como congresos, cursos, xornadas de 
internacionalización, incluídas as  tarefas de difusión en medios, elaboración de 
memorias, etc. 
 
TERCEIRA. As actuacións serán coordinadas polo d irector do C ITIC. O encargo 
comprenderá a realización dos seguintes servizos: 
 
1. Planificación e xestión de congresos científicos. 
2. Accións de apoio á axenda estratéxica de investigación do CITIC. 
3. Posicionamento do CITIC en sectores estratéxicos. 
4. Actividades de divulgación das diferentes acción desenvolvidas no CITIC. 
5. Apoio na elaboración de memorias de actividades. 
 
CUARTA. Para o financiamento das tarefas indicadas na cláusula terceira , a  UDC 
transferirá un importe de 5 0.000,00 €, consignado na aplicación 
05.08.05.08.541A.649.00.17 (importe retido. RC núm. 2022000008190). Esta contía 
suporá un adianto sobre o financiamento que se recibirá unha vez que se xustifique o 
encargo. No caso de que unha vez revisada a xustificación das actuacións detalladas na 
cláusula terceira, estas non se fixesen a satisfacción da UDC, a S.X.  CITIC deberá 
reintegrar o referido adianto xunto cos xuros correspondentes.  
 
QUINTA. A S.X. CITIC poderá repercutir contra o orzamento de cada actividade as tarifas 
polos servizos de xestión económico-administrativa (5%) e de secretaría técnica (2,5%).  
 
Conforme a Lei 28/2014, que modifica a Lei 37/1992 do 28 de decembro do imposto 
sobre o valor engadido (IVE), a contía derivada das encomendas realizadas de 
conformidade co disposto na LCSP non están suxeitas ao IVE. 
 
SEXTA. Para a xustificación dos servizos encomendados, a S.X. CITIC informará á UDC do 
desenvolvemento das accións recollidas na cláusula terceira. 
 
SÉTIMA. Nas  súas actuacións xerais, organizativas e de apoio que permita o 
desenvolvemento da presente encomenda, a S.X.  CITIC empregará a lingua galega e 
poderá contar co asesoramento  lingüístico do Servizo de Normalización Lingüística da 
UDC. 
 
OITAVA. En ningún caso a realización da encomenda suporá a existencia dunha relación 
funcionarial ou laboral do persoal da S.X. CITIC coa UDC. 
 
NOVENA. É responsabilidade da S.X. CITIC fornecer cantos medios humanos e materiais 
fosen precisos para a realización dos traballos, incluída a infraestrutura asignada pola 
UDC á S.X. CITIC. 
 
Código Seguro De Verificación ErruAYbyR3ENTCwDgIw+pg== Estado Data e hora
Asinado Por Reitor  - Julio Ernesto Abalde Alonso Asinado 16/03/2022 13:45:53
Observacións Páxina 2/5
Url De Verificación https://sede.udc.gal/services/validation/ErruAYbyR3ENTCwDgIw+pg==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
DÉCIMA. A UDC poderá realizar os labores de inspección, comprobación ou seguimento 
que considere oportuno sobre á realización dos traballos da encomenda. 
 
UNDÉCIMA. O presente encargo deberá cumprir cos seguintes prazos. 
- Antes do 15 de decembro de 202 2 a S.X.  CITIC presentará á UDC unha 
memoria xustificativa das diferentes actuacións onde se prestou servizo.  
- Esta encomenda terá vixencia ata o 30 de novembro de 2022. 
- A S.X. CITIC deberá entregarlle toda a documentación que se lle solicite á UDC 
antes do 30 de novembro de 20 22. No caso de que a xustificación das 
actuacións obxecto deste encargo non se fixesen a satisfacción da UDC, a S.X. 
CITIC procederá a reintegrar o importe adiantado conforme co establecido 
na cláusula cuarta. 
 
Así, o presente encargo de xestión entrará en vigor o día da súa sinatura e estará vixente 
ata o 30 de novembro de 2022. 
 
DUODÉCIMA. Corresponde á UDC , a través da Secr etaría Xeral , a interpretación do  
presente encargo, así como resolver as posibles discrepancias que puidesen  xurdir na 
súa execución. 
 
Por todo o indicado, a Reitoría da UDC 
 
 
RESOLVE 
 
 
UNICO. Encargar á S.X. CITIC as actuacións referidas nas cláusulas segunda e terceira nas 
condicións que se indican neste encargo e no seu anexo. 
 
 
 
 
O reitor da Universidade da Coruña 
 
Julio Abalde Alonso 
  
Código Seguro De Verificación ErruAYbyR3ENTCwDgIw+pg== Estado Data e hora
Asinado Por Reitor  - Julio Ernesto Abalde Alonso Asinado 16/03/2022 13:45:53
Observacións Páxina 3/5
Url De Verificación https://sede.udc.gal/services/validation/ErruAYbyR3ENTCwDgIw+pg==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
ANEXO I 
 
TAREFAS QUE COMPRENDEN OS SERVIZOS ENUMERADOS NA CLÁSULA TERCEIRA 
 
Asesoría xurídica 
• Xestións necesarias para a sinatura de acordos con institucións e empresas. 
• Elaboración dos contratos de prestación de servizos necesarios para a actividade 
conforme a normativa da UDC. 
 
Xestión económico-administrativa 
• Xestión administrativa e económica de eventos: inscricións, rexistro, pag amentos, 
credenciais e certificacións. 
• Contabilidade separada de pagamentos e cobros asociados. 
• Facturación: emisión de facturas en función do estipulado en cada actividade. 
• Control de banco: recepción e identificación de transferencias bancarias. 
• Tramitación de pagamentos asociados á actividade por parte da súa dirección, unha 
vez comprobada a viabilidade económica. 
• Control e liquidación de impostos asociados á actividade e ás persoas que nela 
participen. 
• Asesoramento na elaboración dos orzamentos. 
• Xestión de desprazamentos e aloxamentos. 
• Xestión de pagamentos a provedores. 
 
Recursos humanos 
• Asesoramento, realización e xestión dos contratos laborais necesarios para o 
desenvolvemento da actividade. 
 
Difusión 
• Promoción e difusión das actividades a través da páxina web do CITIC e dos seus perfís 
nas redes sociais. 
• Elaboración de memorias de actividades do CITIC asociadas a: 
• Investigación desenvolvida 
• Transferencia realizada 
• Xustificación de proxectos 
• Etc. 
• Relación cos medios de comunicación: organización de roldas de prensa, envío de 
notas de prensa, xestión de entrevistas… 
 
Organización de eventos 
• Apoio na organización de congresos e xornadas 
• Elaboración de programas 
• Coordinación de relatores 
• Atención e coordinación de asistentes 
• Contratación de cáterings 
• Elaboración de formularios de inscrición 
• Rexistro de asistencia 
Código Seguro De Verificación ErruAYbyR3ENTCwDgIw+pg== Estado Data e hora
Asinado Por Reitor  - Julio Ernesto Abalde Alonso Asinado 16/03/2022 13:45:53
Observacións Páxina 4/5
Url De Verificación https://sede.udc.gal/services/validation/ErruAYbyR3ENTCwDgIw+pg==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
• Elaboración de diplomas 
• Envío de invitacións 
• Elaboración do material de m árketing dos eventos: dípticos, proxeccións, 
pósteres, roll ups... 
• Montaxe de cartafoles e demais material de entrega ás persoas que asistan. 
 
Xestión de actividades de formación 
• Apoio na organización de cursos de formación para o persoal do centro 
• Deseño de programas de cursos 
• Elaboración de convocatorias 
• Contratación dos profesores do curso 
• Deseño e emisión de certificados 
• Control de asistencia 
 
Código Seguro De Verificación ErruAYbyR3ENTCwDgIw+pg==Estado Data e hora
Asinado Por Reitor  - Julio Ernesto Abalde Alonso Asinado 16/03/2022 13:45:53
Observacións Páxina 5/5
Url De Verificación https://sede.udc.gal/services/validation/ErruAYbyR3ENTCwDgIw+pg==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
