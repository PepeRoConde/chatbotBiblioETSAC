 
FACULTADE DE CIENCIAS
 
 
 
 
REGULAMENTO DE HONRAS E DISTINCIÓNS  
DA FACULTADE DE CIENCIAS DA UNIVERSIDADE DA CORUÑA 
(Aprobado na Xunta da Facultade do 28 de xullo de 2017) 
 
 
Exposición e motivos. 
O  presente  regulamento  de  honras  e  distincións  da  Facultade  de  Ciencias  da 
Universidade da Coruña (no que segue FC‐UDC) ten por obxecto regular a concesión de 
condecoracións outorgadas pola Facultade no seu desexo de recoñecer e agradecer os  
méritos e servizos prestados por persoas  ou  institucións que a través do desenrolo da 
súa actividade, dentro ou fóra do eido universitario, contribuíran significativamente á 
mellora da docencia e/ou da investigación na nosa Facultade. 
 
Artigo 1. Honras e distincións. 
A  fin  de  recoñecer  a  persoas  ou  institucións  que,  tendo  relación  coa  Facultade, 
destacaran pola labor desenvolvida na mesma, en colaboración con ela, ou ben polos 
méritos  acadados  fora  dela  dentro  do  seu  ámbito  de  actuación  científico  e/ou 
académico, poderanse outorgar, nas condicións que se establecen neste regulamento, 
os seguintes honores e distincións:  
- Insignia de honra da FC‐UDC a persoas 
- Distinción de honra da FC‐UDC a empresas/institucións 
 
 
Artigo 2. Insignia de honra a persoas. 
A Xunta de Facultade poderá outorgar a Insignia de honra a:  
- Persoas que non estean en servizo activo na UDC e que se destacaran polos 
servizos  prestados  á  Facultade,  particularmente  pola  súa  labor  docente, 
investigadora ou de servizo público na FC‐UDC. 
- Persoas  do  ámbito  científico‐tecnolóxico  que  teñan  contribuído  de  xeito  
notable á expansión da Ciencia e/ou da cultura científica e tecnolóxica na área 
de influencia da FC‐UDC. 
- Antigas/os  alumnas/os  da  FC‐UDC  que  se  destacaran  pola  súa  traxectoria 
profesional no ámbito científico‐tecnolóxico, favorecendo a imaxe pública e a 
reputación da FC‐UDC 
Esta  insignia  poderase  outorgar  a  título  póstumo  e  irá  acompañada  dun  diploma 
acreditativo da concesión firmado pola/o Decana/o e a/o secretaria/o da Facultade. 
 
 
Artigo 3. Distinción de honra a empresas/institucións. 
A Xunta de Facultade poderá outorgar a Distinción de honra a empresas/institucións 
que se destacaran polo seu apoio decidido ás actividades académicas e científico‐
tecnolóxicas que desenvolve a FC‐UDC. 
 

 
FACULTADE DE CIENCIAS
 
 
 
 
Artigo 4. Proposta de honras e distincións. 
A  Xunta  de  Facultade,  a  proposta  da/o  Decana/o,  ou  a  lo  menos  dun  25%  dos 
membros da Xunta de centro ou a lo menos dun 50 % dos representantes dun mesmo 
sector, poderá propoñer outorgar as honras e distincións mencionadas no Artigo 1. En 
todos os casos, excepto no primeiro, a proposta será presentada por escrito, incluíndo 
as  sinaturas  dos  avalantes,  perante  a/o  Decana/o  para  que  sexa  referendada,  se 
proceder, na primeira sesión ordinaria da Xunta da Facultade que se celebre despois 
da recepción do escrito.  
 
 
Artigo 5. Documentos acreditativos. 
Unha vez aprobada a concesión da correspondente distinción honorífica, a persoa que 
detente a secretaría académica da FC‐UDC expedirá un documento acreditativo que 
consistirá nun diploma alusivo á distinción que se concede e que, no  caso da Insignia 
de honra, irá acompañado da correspondente divisa. O correspondente diploma irá 
firmado pola/o Decana/o e a/o secretaria/o da Facultade. As distincións outorgadas 
serán rexistradas en acta da Xunta de Facultade da FC‐UDC e comunicadas á Secretaría 
Xeral da UDC e ás persoas ou entidades interesadas, ou a quen garde relación xurídica 
suficiente en caso de falecemento. 
 
 
Artigo 6. Entrega. 
Os  honores  e  distincións  serán  entregados  pola/o  Decana/o  ou  persoa  en  quen 
delegue, nun acto público solemne coincidindo, en xeral, con festividades académicas 
ou ben con cerimonias de graduación organizadas pola FC‐UDC. 
 
 
Disposición Final. 
O  presente  regulamento  entrará  en  vigor  ao  día seguinte da  súa  aprobación  en  
Xunta  de Facultade. 