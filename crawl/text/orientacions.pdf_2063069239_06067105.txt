 
 
Orientacións para a programación da actividade docente: curso 2020-2021 
 
 
A evolución favorable da pandemia e o levantamento progresivo das medidas de confinamento 
permiten pensar na posibilidade de retomar a actividade presencial nas universidades no curso 
2020-2021. Non obstante, durante o curso próximo e sta actividade presencial vai es tar 
condicionada pola necesaria adopción de medidas de distanciamento social como medida de 
prevención fronte ao eventual xurdimento de novos abrochos. A experiencia adquirida despois 
do proceso de adaptación brusca á non presencialidade debe servir para que se adopt e toda 
unha serie de medidas de carácter organizativo, formativo e técnico que nos permitan reforzar 
a capacidade de poder enfrontar novas situacións de emerxencia e, ao tempo, complementar e 
fortalecer o ensino presencial nunha situación de normalidade plena. Así mesmo, a partir desa 
experiencia tamén poderemos afrontar con maiores garantías de éxito a implantación de 
modalidades de ensino non presencial ou semipresencial no futuro naquelas titulacións que así 
o demanden. 
Ante a situación de incerteza coa que comezaremos o curso 2020 -2021, debemos facer unha 
aposta importante por asegurar a calidade da docencia.  No labor de adaptación da actividade 
universitaria no período da “nova normalidade” que caracterizará o curso 2020 -2021 será 
fundamental o proceso de información e interacción c o corpo docente, estudantado e  persoal 
de administración e servizos. As orientacións que presentamos a continuación foron elaboradas 
tendo en conta as Recomendacións do Ministerio de Universidades á comunidade universitaria 
para adaptar o curso universitario 2020-2021 a unha presencialidade adaptada, do 10 de xuño 
de 2020, e a experiencia da posta en marcha das Medidas para a finalización do curso académico 
2019-2020 e asegurar a calidade docente ante a situación excepcional provocada pola Covid-19, 
aprobadas na UDC polo Consello de Goberno o día 22 de abril de 2020. Estas orientacións teñen 
como o bxectivo axudar a todos os axentes implicados no desenvolvemento da docencia a 
planificar o vindeiro curso académico, no que teremos que nos enfrontar a un previsible 
escenario de “presencialidade con distanciamento social”, que nos esixirá combinar ferramentas 
e metodoloxías de ensino presencial e non presencial. Así mesmo, temos que ter a capacidade 
para responder a períodos de suspensión da actividade presencial como consecuencia da 
aparición de novos abrochos da enfermidade e ter en conta a posible existencia de períodos de 
illamento temporal de membros da comunidade educativa (alumnado e profesorado) . Neste 
documento recóllense distintas accións (plans de formación no ensino en liña , tanto nos 
aspectos técnicos como metodolóxicos; adaptación dos sistemas de avaliación ; medidas para 
garantir a correcta atención do estudantado etc.) orientadas ao desenvolvemento dun plan de 
continxencia que permita un cambio masivo e inmediato a un sistema de docencia telemática.  
1.Organización da actividade docente nos centros  
 Cada centro aprobará o seu p lan de prevención e hixiene que garanta que nas súas 
instalacións se están a seguir os proto colos ditados polas autoridades sanitarias  e 
académicas ( Medidas de prevención e hi xiene fronte ao  Covid-19 para centros 
universitarios no curso 2020-2021 do Ministerio de Sanidade e de Universidades  do 10 
de xuño de 2020, e Plan de continxencia da UDC ante a  Covid-19). O Servizo de 
Prevención de Riscos Laborais (SPRL) elaborará un plan marco que os centros poderán 
Código Seguro De Verificación Nhfs/N5MMO+vTtzliYds5w==Estado Data e hora
Asinado Por Carlos Ignacio Aymerich Cano - Secretario Xeral Asinado 01/07/2020 09:37:42
Observacións Páxina 1/6
Url De Verificación https://sede.udc.gal/services/validation/Nhfs/N5MMO+vTtzliYds5w==


 
tomar como modelo ; ademais , proporcionará asesoramento na elaboración e 
implantación do plan nas instalacións do centro. 
 Os centros deberán adoptar as medidas organizativas que resulten necesarias para 
evitar aglomeracións e garantir que nas súas instalacións se manteña unha distancia de 
seguridade de, cando menos, 1,5 metros. Isto inclúe unha planificación de horarios que 
permita distribuír gradualmente o acceso e as saídas tanto dos edificios como das aulas, 
laboratorios e outros espazos . No caso de que que non se poida asegurar a distancia 
interpersoal de 1,5 metros en todos os espazos do centro, será obrigatorio o uso de 
máscaras hixiénicas.  
 O profesorado , estudantado e PAS encargaranse de levar o material necesario para 
cumprir cos requisitos de prevención e hixiene marcados polo centro, como poden ser 
as súas propias máscaras ou, se así o establece o centro, os recursos que precisaren para 
o desenvolvemento de certas actividades académicas (teclados, ratos etc.). 
 Nos centros que dispoñan de aulas que lles permitan manter a devandita distancia 
social, poderán impartir a docencia de xeito presencial.  Non obstante, tamén poderán 
optar por combinala coa docencia telemática.  
 Nos centros en que non sexa posible manter a distancia de 1,5 metros, recoméndase 
optar por un sistema híbrido, que permita combinar a docencia presencial  coa non 
presencial. O estudantado dos primeiros cursos deberá ser obxecto dunha especial 
atención. Deberá valorarse a posibilidade de priorizar a presencialidade para estes 
grupos ou manter abertas canles de comunicación directa con regularidade a través das 
plataformas institucionais.  De maneira xeral, deberá potenciarse a comunicación  co 
alumnado a través do PAT, co fin de minimizar e xestionar o risco de fracaso e abandono 
do estudantado e garantir a adquisición de competencias e resultados de aprendizaxe. 
 Independentemente da modalidade de docencia pola que se decante o centro, este 
debe ter en conta igualmente a posibilidade de suspensión da actividade presencial a 
causa de novos abrochos. Por isto, deberá preparar un plan de continxencia para unha 
rápida actuación nese escenario que permita continuar coa actividade docente. 
 
A continuación , presentamos algunhas suxestións para a organización da docencia 
híbrida, cuxa adopción en ningún caso deberá supor unha sobrecarga para o 
profesorado ou área de coñecemento:  
 
o Virtualizar nun único grupo a docencia expositiva con sesións síncronas a través 
de Teams  combinado con material dixitalizado (audiovisual, presentacións , 
apuntamentos etc.). No seu caso as sesións síncronas deberán ser gravadas e 
postas a disposición do alumnado na plataforma Moodle o antes posible para 
que as persoas que teñan problemas de cone ctividade ou de dispoñibilidade 
limitada de equipos informáticos poidan acceder a elas en diferido.  A 
virtualización da docencia expositiva permitiría reservar os recursos 
(infraestruturas, espazos e profesorado) para garantir a presencialidade na 
docencia interactiva e práctica. 
o Virtualizar un grupo de docencia completo (expositiva, e interactiva nas 
materias que sexa posible) naquelas titulacións con máis dun grupo e nos cursos 
máis masificados, de forma que os estudantes que xa cursaran a materia 
anteriormente ou aqueles que por circunstancias particulares non poidan acudir 
presencialmente (grupos de risco, persoas en perí odos de illamento etc.) 
participarían neste grupo, reservando o resto de grupos presenciais para 
estudantes de primeira matrícula ou que cursen por primeira vez a materia.  
Código Seguro De Verificación Nhfs/N5MMO+vTtzliYds5w==Estado Data e hora
Asinado Por Carlos Ignacio Aymerich Cano - Secretario Xeral Asinado 01/07/2020 09:37:42
Observacións Páxina 2/6
Url De Verificación https://sede.udc.gal/services/validation/Nhfs/N5MMO+vTtzliYds5w==


 
o Co fin de liberar espazos e reducir a afluencia de estudantes no centro, poderá 
optarse pola impartición virtual dalgunhas materias (por exemplo, optativas), 
sempre que as súas características así o permitan. 
o Potenciar a realización de titorías, así como os seguimento dos TFG e TFM, de 
xeito virtual a través das ferramentas inform áticas que están a disposición do 
profesorado, respe ctando unha planificación horaria coñecida polo 
estudantado. 
 
2. Indicacións de carácter xeral para o profesorado  
 
 Á hora de facer a programación da súa materia, o  profesorado deberá identificar e 
deseñar que contidos e competencias se traballarán de maneira presencial ou virtual e 
como van ser avaliados.  
 Independentemente da modalidade escollida para a impartición da docencia, debe  
realizarse unha adecuada programación temporal da carga/volume de traballo do 
estudantado, que se corresponda co número de créditos asignados a cada materia. 
 Todas as materias deberán estar activadas no Campus Virtual, ferramenta que debe dar 
soporte aos procesos de ensino-aprendizaxe e que constitúe un canle de comunicación 
imprescindible entre o profesorado e o alumnado , independentemente da s 
modalidades de impartición. 
 O profesorado deberá facer uso das aplicacións e ferramentas informáticas 
institucionais, só deste xeito poderán recibir o apoio e soporte técnico que precisen. 
 Con carácter xeral, a avaliación das materias será continua ao longo do cuadrimestre, 
sen prexuízo do indicado nas memorias de verificación da titulación. A cualificación final 
será consecuencia dos resultados globais obtidos en todas as actividades de avaliación. 
O exame final, de existir, non debería acadar un valor superior ao 40% da cualificación 
total e terá carácter presencial, sempre que as condicións sanitarias o permitan. 
 Para a avaliación da segunda oportunidade, a guía docente estab lecerá actividades de 
avaliación continua alternativas ás obrigatorias, no caso de non poder organizarse estas, 
para garantir a posibilidade de superación da materia.  No caso das prácticas en 
empresas, o prácticum ou prácticas clínicas, por se trataren  de actividades non 
recuperables, os estudantes só poderán empregar a segunda oportunidade para 
recuperar outras actividades como a memoria ou os informes finais. 
 No cas o de modalidades híbrida ou telemática  na impartición dunha materia, a 
documentación (textos, audiovisuais, presentacións...) empregada para desenvolver os 
seus contidos deberá  estar preparada para poder ser facilitada ao alumnado en 
formatos dixitais accesibles, garantindo a igualdade de oportunidades para todo o 
alumnado, entendendo que deben poder acceder a toda a información contida nos 
documentos independentemente das súas necesidades específicas. 
 No caso de materias en modalidade unicamente presencial, o profesorado debe ter en 
conta igualmente a posibilidade de suspensión da activida de presencial a causa de 
novos abrochos, que obr igarían á virtualización temporal da materia. Por isto, deberá 
preparar, cando menos, o material mínimo necesario para a súa adecuada impartición 
nese escenario de forma que po ida ser facilitado ao alumnado e n formatos dixitais 
accesibles. 
 O profesorado deberá deseñar contidos e actividades accesibles que permitan a todo o 
alumnado adquirir as competencias da materia dun xeito inclusivo e atendendo ás 
recomendacións de axustes razoables propostas pola Unidade de Atención á 
Diversidade (ADI) no caso do alumnado con diversidade funcional ou NEAE. 
Código Seguro De Verificación Nhfs/N5MMO+vTtzliYds5w==Estado Data e hora
Asinado Por Carlos Ignacio Aymerich Cano - Secretario Xeral Asinado 01/07/2020 09:37:42
Observacións Páxina 3/6
Url De Verificación https://sede.udc.gal/services/validation/Nhfs/N5MMO+vTtzliYds5w==


 
 
3. Guías docentes 
 
 Todas as guías docentes contarán cun novo apartado denominado “Plan o de 
continxencia”, no que haberá que indicar cales son as adaptacións que se levarán a cabo 
na docencia e na avaliación, se nos enfrontamos a un escenario de non presencialidade 
debido a un novo abrocho da pandemia. Para a súa elaboración seguiranse os apartados 
que figuraban no modelo de addenda que se proporcionou no documento de  Medidas 
para a finalización do curso académico 19-20. 
 As guías docentes das materias en titulacións que se impartan de xeito exclusivamente 
presencial deberanse realizar da maneira habitual, seguindo as recomendacións 
indicadas anteriormente sobre a avaliación e indicando cal será a plan de continxencia 
que se porá en marcha en caso dun escenario de non presencialidade. 
 As guías docentes das materias que teñan  unha docencia híbrida ou non presencial 
deberán indicar as metodoloxías empregadas, os mecanismos de atención 
personalizada ao alumnado e o sistema de avaliación, segui ndo as reco mendacións 
precitadas. Ademais, deberán incluír o plan de continxencia que se desenvolverá en caso 
dun escenario de non presencialidade. 
 Os centros que desexen implantar unha modalidade semipresencial ou a distancia 
nunha das súas titulacións nos vindeiros cursos académicos deberán introducir as 
modificación necesarias nas guías docentes para adaptarse a calquera destas dúas 
modalidades durante o próximo curso académico. Deste modo, xeraranse as evidencias 
necesarias –datos das enquisas do profesorado e do alumnado, acreditación do 
profesorado dun determinado nivel de competencias dixitais... – para que se poida 
someter a un proceso interno de avaliación que indique se o título cumpre os estándares 
de calidade necesarios para solicitar, se así se considera, a súa modificación. 
 
4. Apoio, formación e asesoramento  
Un requisito fundamental para o desenvolvemento da docencia no futuro serán as 
competencias dixitais do PDI, estudantado e PAS. É necesario un plan de formación orientado a 
toda a comunidade da UDC que permita adquirir as destrezas necesarias para desenvol ver 
adecuadamente o seu labor docente en calquera escenario, sexa de presencialidade sexa de non 
presencialidade. O profesorado debe contar, independentemente da área de coñecemento á 
que pertenza, con formación actualizada en tecnoloxías aplicadas á innovación docente que, no 
desenvolvemento da súa actividade, lle permita poñer en práctica metodoloxías novas e  
adicionais ás que se empregan de forma habitual, co obxectivo de que o estudantado acade o 
conxunto de competencias previsto nas memorias das titulacións. 
Dende o CUFIE, á vista das necesidades detectadas durante o confinamento,  tomaranse dúas 
medidas no referente ao apoio á comunidade universitaria en materia de mellora das 
competencias dixi tais: reforzo dos plan s formativos e c reación dunha  rede de asesores /as 
de teleformación nos centros.  
 
 En relación cos plans  formativos, estes ofreceranse en dous cuadrimestres, nos que o 
primeiro será integramente non presencial, tanto na formación ofertada para 
o estudantado como para o profesorado.   
Código Seguro De Verificación Nhfs/N5MMO+vTtzliYds5w==Estado Data e hora
Asinado Por Carlos Ignacio Aymerich Cano - Secretario Xeral Asinado 01/07/2020 09:37:42
Observacións Páxina 4/6
Url De Verificación https://sede.udc.gal/services/validation/Nhfs/N5MMO+vTtzliYds5w==


 
 No referente ao  estudantado, no primeiro cuadrimestre ofertarase formación para a 
súa adaptación á contorna virtual tanto para alumnado de grao, como de  mestrado e 
doutoramento. Esta formación intentará ser flexible e adaptada na medida do  posible 
ás necesidades do colectivo.  
 No referente ao PDI, faise imprescindible garantir unha formación flexible, adaptada ás 
necesidades que vaian xurdindo e aberta á maior cantidade de persoas posible. É por 
iso que se establecerán tres modalidades ou vías formativas que tratarán de  satisfacer 
as necesidades que vaian xurdindo canto a o dominio de tecnoloxías, metodoloxías 
docentes innovadoras, creación de materiais didácticos para o medio virtual etc.  Esas 
tres vías serán: 
  
o Cursos autoformativos, dunhas 10-12 horas de duración, que servirán de base 
para unha aprendizaxe autónoma e estarán abertos durante todo o curso 
académico para que o profesorado poida dar resposta cando precise ás 
necesidades formativas máis básicas.  
o Seminarios en liña, dunhas 5 horas, sobre temáticas concretas e 
que se estruturarán como  webinarios formativos síncronos , pero con contido 
accesible de xeito asíncrono a través  da plataforma  Moodle e un pequeno 
cuestionario de autoavaliación que permita acreditar esas 5 horas de 
formación. 
o Cursos do Plan de a poio ao e nsino (PAE). Dentro deste plan  engadiranse máis 
cursos  orientados a que todo o profesorado adquira as destrezas necesarias 
para desenvolver adecuadamente o seu labor docente nun escenario probable 
de semipresencialidade ou non presencialidade.  
 
 Crearase unha rede de asesores/as de teleformación que sirva como reforzo dentro dos 
centros tanto para canalizar as incidencias  e dúbidas como para  dar apoio  ao maior 
número de profesorado posible. Esta rede de colaboradores estará coordinada desde a 
Unidade de  Teleformación do CUFIE, que dotará  estas persoas dunha form ación 
específica e coas que manterá unha estreita colaboración para detectar necesidades 
formativas, de apoio, de equipamento ou de calquera outro aspecto relacionado coa 
teleformación, co campus virtual e coas ferramentas de colaboración e interacción.  
 
5. Infraestruturas e apoio tecnolóxico 
As actuacións propostas na  planificación académica non se poden implementar con garantías 
de éxito sen ter en conta a necesidade de acometer investimentos materiais que permitan 
desenvolver a docencia híbrida ou, de ser o caso, a docencia telemática ou remota en condicións 
similares á docencia presencial. 
A posta en marcha do plan recollido neste documento requirirá melloras nas infraestruturas da 
UDC (aulas informáticas dos centros ) e na capacidade e funcionalidades d as plataformas de 
docencia virtual, a adquisición de recursos electrónicos etc. 
Outra cuestión esencial para o seguimento da docencia virtual é atallar a fenda dixital polo que 
deben preverse as medidas oportunas que permitan resolver de maneira inmediata aqueles 
casos que se detecten , coa cesión de equipos informáticos, a subministración  de conexión de 
datos de alta capacidade, de equipos multimedia (cámaras web, micrófonos etc.).  
 
 
Código Seguro De Verificación Nhfs/N5MMO+vTtzliYds5w==Estado Data e hora
Asinado Por Carlos Ignacio Aymerich Cano - Secretario Xeral Asinado 01/07/2020 09:37:42
Observacións Páxina 5/6
Url De Verificación https://sede.udc.gal/services/validation/Nhfs/N5MMO+vTtzliYds5w==


 
Novo campus virtual coas seguintes características 
 LMS (Learning  Management  System) baseado na versión de Moodle máis recente. 
 Accesible desde a aplicación móbil e con novas funcionalidades para facilitar o labor de 
docentes e alumnado. Con especial atención ao apartado de cuestionarios e á 
capacidade de almacenamento. 
 Sistema de altas prestacións, alta dispoñibilidade e auto -escalable para adaptarse a 
posibles situacións de confluencia masiva de estudantes. 
 Versión limpa para garantir o funcionamento máis eficiente. Non se importarán 
automaticamente todos os cursos pas ados, pero habilitaranse mecanismos de 
importación de contidos de cursos pasados que estarán dispoñibles na plataforma 
actual. 
 Integración do campus virtual con outros servizos TIC da UDC:  Turnitin ® (ferramenta 
antiplaxio), aplicación móbil UDC.gal, Micro soft® 365 (Teams, OneDrive, Sharepoint, 
Stream), TV UDC, Espazos ... 
Coordinación e comunicación 
 Cada materia terá un curso en Moodle e un equipo en Teams, automaticamente creado 
desde a UDC. 
 Incorporación da posibilidade de participación en salas de confe rencia por medio de 
chamadas telefónicas. 
 Evolución da ferramenta espazos para xestión de grupos, horarios e datas de exames. 
Servidores de apoio e accesos remotos 
 Aumento do número de conexións posibles por medio de dunha rede privada virtual ou 
VPN (Virtual Private Network) para acceso a recursos internos da UDC. 
 Dispoñibilidade de contornas de escritorios virtuais  ou VDI (Virtual Desktop 
Infrastructure), para a execución de s óftware nos servidores da Universidade en casos 
que requiran licenzas e/ou alta capacidade de cómputo, permitindo que usuarios con 
computadores máis modestos poidan executar estes con garantías. 
 Reforzo das conexións sen fíos (wifi)  nas zonas ou salas que se habiliten en centros e 
aulas para o seguimento remoto por parte de alumn ado con problemas de 
conectividade. Isto irá asociado a acordos con outras universidades. 
Reforzos de ciberseguridade 
 Aprobación da normativa de uso das TIC. 
 Novos mecanismos de autenticación dos usuarios con protección fronte á suplantación 
de identidades (phishing). 
 Melloras na seguridade da rede fronte ataques de hackers, denegación do servizo (DoS; 
Denial of Service). 
 Novos mecanismos de análise de riscos e análise de actividade maliciosa, SIEM (Security 
Information and Event Management). 
 
 
Dilixencia para facer constar que o presente documento foi aprobado polo Consello de 
Goberno do 30/06/2020 
O secretario xeral 
Código Seguro De Verificación Nhfs/N5MMO+vTtzliYds5w==Estado Data e hora
Asinado Por Carlos Ignacio Aymerich Cano - Secretario Xeral Asinado 01/07/2020 09:37:42
Observacións Páxina 6/6
Url De Verificación https://sede.udc.gal/services/validation/Nhfs/N5MMO+vTtzliYds5w==
