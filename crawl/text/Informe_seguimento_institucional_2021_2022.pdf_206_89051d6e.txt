ANÁLISE DE RESULTADOS DO SGIC FACULTADE DE FILOLOXÍA
Evidencia de:    
Centro   
PM01-Anexo02. Informe de análise de resultados do SGIC
Centro: FACULTADE DE FILOLOXÍA
Curso académico    
2021-2022   
1. Análise dos datos. Información de entrada
1.1. Revisión da política de calidade e dos obxectivos de calidade do centro    
Antes de que conclúa cada curso académico, a Comisión de Estratexia e Calidade revisa o grao de cumprimento de cada
obxectivo de calidade proposto e decide se é dado por atinxido, se se mantén ou se debe ser modificado. Igualmente, actualiza a
política de calidade do centro para o curso seguinte.
Toda esta información é actualizada na sección de Calidade da páxina web do Centro
https://www.udc.es/gl/filo/calidade/politica_obxectivos/
En documento anexo adxúntase a Acta da CEC de 21-07-2022, onde foi revisado o grao de cumprimento dos obxectivos do
curso 2021-2022 e aprobado o documento relativo a 2022-2023
1.2. Os resultados do seguimento e cumprimento dos obxectivos da calidade do centro    
O grao de cumprimento dos obxectivos de calidade do centro foi, en liñas xerais, alto, segundo se desprende da análise contida
no procedemento PE01-Anexo 03. Especialmente relevantes foron as actuacións no apartado de infraestruturas e servizos, onde
se completaron as tarefas de acondicionamento de espazos do Centro para a integración das titulacións de Turismo, se renovou
o sistema de iluminación da Aula Magna, se efectuaron actualizacións de software e hardware nas aulas e se elaborou e aplicou
unha programación de horarios e de distribución de espazos que permitiu unha dinámica docente maioritariamente presencial, no
marco do plano de prevención e e hixiene fronte a COVID-19. Asimesmo procurouse difundir entre o estudantado os recursos
alternativos á desaparición do servizo de reprografía do Centro, que é un dos motivos de queixa máis recorrente entre alumnos e
PDI.
En canto á dinámica docente en xeral, no curso 2021-2022 ofertouse por vez primeira a materia de Alemán como opción para
Idioma Moderno. Tamén aumentaron significativamente as taxas de mobilidade saínte no sector de estudantado e se acadaron
os obxectivos previstos en materia de orientación e apoio ao estudantado (procedementos PC05 Anexo 04: PAT, e PA04 Anexo
05: Informe anual sobre incidencias)      
1.3. Resultados e seguimento da inserción laboral    
No curso 2021-2022  publicouse únicamente un estudo sobre inserción laboral por parte da ACSUG: EIL 1415, realizada durante
xaneiro-marzo de 2021 á poboación titulada no sistema universitario galego (en graos u diplomaturas, non en mestrados) durante
o curso académico 2014-2015.
A mostra afecta a un 56,39 % da poboación total: no caso da UDC: a 1528 titulados dun total de 2646. Non se diferencias
resultados nin por títulos nin por ramas de coñecemento.
Resultados xerais:
- buscou emprego relacionado coa titulación: 79,28%; de entre estos, atopou emprego o 80.45%, tardando unha media de 8,77
meses.
- traballa no momento de realización da enquisa: 87,02 %, maioritariamente en Galicia: 77,35%, no resto de España: 19,53&; no
resto do mundo: 3,12%. Entre os que non traballan actualmente, o 83,85% sí traballou nalgún momento desde a data de remate
dos seus estudos.
- salario neto mensual medio de 1518.26 euros.
- desenvolve funcións de nivel universitario: 81,72%; funcións específicas da titulación cursada: 80,11%.
- tipo de contrato: por conta allea: 90,16%; de entre estes: contrato indefinido: 57,05%; eventual: 23,84%; en prácticas: 1,61%;
bolsa: 1,18%; outros: 6,39%; sen contrato: 0,09%.
- Continúan estudos no momento de realización da enquisa: 15,31%: en estudos de mestrado: 47,34%; en estudos de
doutoramento: 32,68%
- Preparan oposicións no momento de realización da enquisa: 27,26%
PM01-ANEXO02 filoloxiasec 01/12/2022 10:08:06 1/6

ANÁLISE DE RESULTADOS DO SGIC FACULTADE DE FILOLOXÍA
- Competencias requeridas: capacidade para a aprendizaxe: 4,68%; capacidade para resolver problemas: 4,61%; motivación:
4,56%; adaptabilidade: 4,52%; comunicación oral/escrita: 4,51%.
- Satisfacción co itinerario académico: volvería cursar estudos universitarios: 87,36%; volvería cursar a mesma titulación: 79,98%;
volvería cursar a mesma titulación na mesma Universidade: 89,53%.
Conclusións: a situación xeral descrita polo estudo da ACSUG resulta bastante satisfactoria, en canto a resultados de
empregabilidade e grao de satisfacción cos estudos seguidos, mais ten difícil aplicación para a avaliación dos titulos ofrecidos na
Facultade de Filoloxía da UDC, dado que o estudo non discrimina universidades, ramas de coñecemento nin títulos concretos;
tampouco ten aplicación aos estudos de mestrado, senón únicamente aos de grao.
Porén, ten interese comprobar como entre as competencias máis valoradas para a empregabilidade se encontran precisamente a
comunicación oral e escrita e o coñecemento de idiomas extranxeiros, ambas as dúas directamente relacionadas cos títulos
ofertados na Facultade de Filoloxía.
Con obxecto de procurar recursos de información suplementarios, levouse a cabo unha revisión e actualización da base de datos
de egresados, na idea de efectuar enquéritos específicos entre estes sobre a súa situación laboral, mais as restricións en política
de protección de datos impediron, polo momento, efectuar estas enquisas.   
1.4. Seguimento das accións previstas en revisións anteriores do SGIC    
O último documento de referencia é a resposta da ACSUG, de 28 de xullo de 2020, ao Autoinforme de Seguimento da
Renovación da Certificación do SGC do Centro, aprobado pola Comisión de estratexia e calidade con data de 29 de xuño de
2020.
Das dúas accións do plano de melloras que se mantiñan abertas: a) posta en funcionamento da nova aplicación
informática; b) presenza de representantes do alumnado na Comisión de Estratexia e Calidade, déronse pasos para acadar a
primeira, mais o deseño e implementación da nova aplicación aínda no está completado no momento de redacción deste informe
(decembro 2022). Por outra parte, o deseño desta aplicación está adaptado á nova estrutura do SGIC, cuxa adaptación ao
Centro aínda non foi aprobada pola Xunta de Facultade nin o será até que o Centro renove a súa acreditación institucional do
Centro, renovación prevista para maio de 2023.
Canto a segunda, a CEC contou coa participación regular da representación estudiantil elixida en XF de 20 de maio de 2021. A
fins do curso 2021-2022 o estudante graduouse, de xeito que desde inicios do curso 2022-2023 a CEC non conta con
representación no sector do estudantado.    
1.5. Información relativa á satisfacción dos grupos de interese, ás queixas ou reclamacións, así como ás súas
necesidades e expectativas    
Os resultados das enquisas de satisfacción efectuadas a estudantes (procedementos PA03 Anexo 02 e PA03 Anexo 03) reflicten
un certo descenso do grao de satisfacción entre os estudantes de primeiro curso e unha mellora entre os de terceiro curso. As
variacións respecto de curso anteriores poden ter a ver co feito de que a participación en 2021-2022 foi sensiblemente superior,
mais tamén (para o caso dos resultados en terceiro curso) co incremento dos esforzos por ofrecer aos estudantes accións de
orientación e apoio.  Son salientabeis tamén os parabéns para os servizo de biblioteca e de cafetaría, así como a alta valoración
do persoal de apoio en xeral.
Porén, continúan a ser frecuentes algunhas queixas ás que é difícil dar satisfacción, como as relativas á pouca especialización do
curriculo académico durante os dous primeiros anos e á desaparición do Servizo de reprografía do Centro.
En cambio, hai marxe para actuar sobre outras reivindicacións, como son as relativas á planificación da carga de traballo, a
flexibilidade na programación das sesións de titoría e atendemento, a coordinación entre o profesorado ou (novidades no
presente curso) o control do plaxio, a necesidade de incrementar a oferta de prazas de prácticas laborais, a atención a
estudantes con problemas psicolóxicos ou familiares.
Para unha valoración máis detallada, véxase o informe anual de satisfacción, expectativas e necesidades (PA03 Anexo 03) e o
informe anual sobre preguntas, queixas, parabéns e suxestións (PA04-Anexo 05)   
1.6. Grao de satisfacción e motivación do personal    
Entre o PDI, os niveis de satisfacción son elevados e están na media dos cursos anteriores, mala algunhas queixas relativas ao
crecente aumento da carga de traballo docente, investigador e administrativo, e á súa irregular distribución entre o profesorado.
Tamén se constata certa insatisfacción perante  o nivel de formación e de motivación dos estudantes de novo ingreso nalgunhas
titulacións de grao.
Unha circunstancia que cómpre mencionar é o alto número de xubilacións que se veñen producindo non últimos tres cursos entre
o PDI: 2019-20; 2020-21 e 2021-22, o que está a provocar que en varias áreas o persoal sexa escaso (co conseguinte
incremento da carga de traballo, non só docente senón tamén administrativo) e que aumente significativamente a porcentaxe de
PDI con contratos de sustitución ou de formación.
Ao persoal de apoio non lle correspondía facer enquisas no curso presente. Porén, se debe ter presente que a fins do curso
PM01-ANEXO02 filoloxiasec 01/12/2022 10:08:06 2/6

ANÁLISE DE RESULTADOS DO SGIC FACULTADE DE FILOLOXÍA
2021-2022 tivo lugar unha renovación importante do persoal de apoio, particulamente  o adscrito á Administración do Centro, con
motivo dun concurso de traslados. Este feito adoita comportar lixeiros contratempos temporais, en tanto que o novo persoal leva
a cabo o imprescindible proceso de adaptación á dinámica de cada Centro e posto de traballo.    
2. Resultados
2.1. Accións para a mellora do servizo en relación coas necesidades e expectativas dos grupos de interese    
Con data de 16-12-2022 a Comisión de Estratexia e Calidade debateu e aprobou o Plan de mellora do Centro correspondente ao
curso 2021-2022 (véxase o documento anexo: Plan de mellora do Centro), en que se detallan as accións de mellora fechadas, en
proceso de seguimento ou novamente aprobadas durante o presente curso académico para a súa execución en 2022-2023.
A dinámica do curso 2021-2022, aínda parcialmente condicionada polas medidas restritivas impostas pola alerta sanitaria e pola
integración no Centro das titulacións de Turismo, explica que unha grande parte das accións de mellora respondesen á
necesidade de adaptarse á nova situación, e se concentrasen na dimensión de Infraestruturas materiais e servizos, como tamén
na planificación das ensinanzas.
As accións de mellora programadas a fins do curso 2021-2022 para a súa execución en 2022-2023 teñen como obxectivos
xerais: a) completar as actuacións en materia de infraestruturas e servizos desenvolvidas en 2020-2021; b) recuperar estándares
de 'normalidade' nun contexto xa non condicionado pola situación sociosanitaria de pandemia.
Exponse a continuación un resumo das accións de mellora fechadas, en seguimento ou novamente programadas.
1. Accións de mellora que se fechan en 2021-2022
1.1 Planificación das ensinanzas:
- Ofertar a opción de alemán en idioma moderno (de 30/05/2019)
- Incrementar a participación de docentes conviados por telemática, especialmente nos mestrados (documento de política e
obxectivos de calidade para 2021-2002, aprobado en CEC de 12/07/2021)
1.2 Recursos materiais e servizos
- Equipación da Aula Magna para a docencia presencial ordinaria (Documento de política e obxectivos de calidade para o curso
2020-2021, aprobado en CEC de 28/07/2020)
- Adaptación de espazos, e adquisición de mobiliario e de equipamento informático para a integración no Centro das titulación de
Turismo, co correspondente profesorado (Documento de política e obxectivos de calidade para o curso 2020-2021, aprobado en
CEC de 28/07/2020).
- Mellorar a eficiencia do equipamento informático das aulas e do Salón de Graos (documento de política e obxectivos de
calidade para 2021-2002, aprobado en CEC de 12/07/2021)
- Procurar solucións alternativas á desaparición do Servizo de Reprografía nas dependencias do Centro (documento de política e
obxectivos de calidade para 2021-2002, aprobado en CEC de 12/07/2021)
1.3 Resultados
- Incrementar os índices de mobilidade saínte en todos os programas, con particular atención ao programa SICUE. (documento
de política e obxectivos de calidade para 2021-2022, aprobado en CEC de 12/07/2021)
2. Accións de mellora abertas en proceso de seguimento
2.1 Análise de resultados
- Creación dunha base de datos de egresados da Facultade (CEC de 22-09-2017)
- Efectuar un seguimento dos expedientes de traslado de matrícula a outras universidades ou a outras titulacións da UDC (CEC
de 12/07/2021)
2.2 Atención e apoio ao estudantado
- Mellorar a satifacción do estudantado coas accións de orientación / atención (de 30/05/2019)
2.3 Mobilidade
- Actualización do convenio coa University of South Wales para o adaptar ao Brexit (de 08/02/2021)
- Sinatura dun convenio de dupla titulación para o mestrado MLCD coa Universidade Ateneum de Polonia (30/05/2019)
En sesión de 16-12-2022 a Comisión acordou manter estas accións de mellora, mais unificándoas e reformulándoas nos
seguintes termos: explorar a formalización de novos convenios de intercambio con universidades europeas para os títulos de
grao e para o mestrado MLCD.
PM01-ANEXO02 filoloxiasec 01/12/2022 10:08:06 3/6

ANÁLISE DE RESULTADOS DO SGIC FACULTADE DE FILOLOXÍA
2.4 Prácticas externas
- Incremento da oferta de prácticas extracurriculares para as titulacións de grao e o mestrado MLCD (CEC de 12/07/2021)
2.5 Infraestruturas e servizos
- Incrementar a eficiencia na adquisición, custodia e dispoñibilidade pública de recursos bibliográficos (documento de política e
obxectivos de calidade para 2021-2002, aprobado en CEC de 12/07/2021)
2.6 Información pública
- Revisión e mellora do sistema de información pública relativa ao Centro e as súas titulacións (documento de política e
obxectivos de calidade para 2021-2002, aprobado en CEC de 12/07/2021).
3. Accións de mellora novamente programadas para a súa execución en 2022-2023
3.1 Atención e apoio ao estudantado
- elaboración e aprobación, se proceder, dun cambio de modelo no proxecto de PAT, que se aplicaría no curso 2023-2024.
3.2 Infraestruturas e servizos
-elaboración e aprobación,se proceder, dunha normativa para a distribución e asignación de gabinetes ao profesorado e outros
colectivos.
3.3 Planificación das ensinanzas
-elaboración e aprobación, se proceder, dun regulamento de prácticas externas.
2.2. Necesidades de recursos    
En 2021-2022 leváronse a cabo as accións de mellora programadas que afectan aos seguintes recursos:
- Equipación da Aula Magna para a docencia presencial ordinaria: a fins do curso 2020-2021 a Aula Magna aínda tiña pendente
completar o seu acondicionamento mediante a instalación dun novo sistema de iluminación. Esta reforma tivo lugar ao longo do
curso 2021-2022.
- Adaptación de espazos, e adquisición de mobiliario e de equipamento informático para a integración no Centro das titulación de
Turismo, co correspondente profesorado: en 2021-2022 completouse a asignación de espazos e a dotación de mobiliario e de
equipamento informático para a Facultade de Turismo, coa habilitación das correspondentes dependencias administrativas
(gabinete de Decanato, gabinete de administración). Tamén se levou a cabo a reforma de dous espazos destinados a aulas con
obxecto de fusionalos nun so de maior capacidade: esta nova aula (2.9/2.10), na programación de 2022-2023, será utilizada
fundamentalmente pola tiulación de Turismo.
- Mellorar a eficiencia do equipamento informático das aulas e do Salón de Graos: o curso 2022-2023 iniciouse coa revisión e
actualización plena da equipación informática das aulas.
As necesidades que se estiman máis urxentes para o curso 2022-2023 afectan máis aos recursos humanos que aos materiais.
Como se indica no informe anual de satisfacción, é importante reforzar as plantillas tanto de PDI (políticas de contratación e
promoción) como de personal de apoio (tanto administrativo como técnico).    
2.3. Suxestións para a mellora e incorporación na planificación estratéxica do centro    
No periodo 2021-2022 a Comisión de estratexia e calidade non propuxo novas suxestións para a adaptación ao Centro do
próximo Plano Estratéxico da UDC (2021-2026), aínda pendente de elaboración e aprobación.   
2.4. Necesidades de efectuar cambios no SGIC. Avaliación das oportunidades de mellora e necesidade de efectuar
cambios na xestión do sistema    
Ao longo do curso 2021-2022, a Unidade Técnica de Calidade, en coordinación cos responsábeis de Calidade dos Centros,
traballou no deseño dunha nova versión do manual para o Seguimento Institucional dos títulos e centros da UDC, que irá
asociada a unha nova aplicación informática. O novo sistema simplifica os diferentes procedementos e actualiza os protocolos
para adaptalos ás recentes reformas lexislativas.
Con data de 21-09-2021 a UTC envía aos Centros un borrador da nova versión do manual do SGIC.
Con data de 22-11-2021 celebrouse unha sesión formativa cos responsábeis de calidade dos Centros sobre a nova aplicación
informática.
Con data de 7-06-2022 a UTC envía aos Centros unha nova versión do manual do SGIC.
PM01-ANEXO02 filoloxiasec 01/12/2022 10:08:06 4/6

ANÁLISE DE RESULTADOS DO SGIC FACULTADE DE FILOLOXÍA
Con data de 14-06-2022 o Centro enviou á UTC unha revisión do documento marco aprobada pola da CEC do Centro, con
observacións e suxestións sobre a redacción remitida incialmente pola UTC (véxase documento anexo)
Con data de 6-09-2022 a UTC envía un novo borrador do manual do documento marco do SGC para a súa adaptación ao
Centro.
Con data de 22-07-2022, ás 9.30 celebrouse unha reunión informativa entre o persoal da UTC e os responsábeis de Calidade
dos Cebtros, para dar conta dos últimos cambios introducidos no documento marco.
Con data de 6-09-2022, a UTC remite o último borrador do manual do SGIC para que a CEC elabore unha proposta de
adaptación ao Centro.
Con data de 24-10-2022, a CEC aproba a adaptación do documento marco do SGC ao Centro.
A revisión por parte da UTC desta proposta de adaptación e a aprobación final do documento por parte da Xunta de Facultade
quedan aprazados até a finalización da reacreditación institucional do Centro, prevista para maio de 2023.
En calquera caso, sería desexable aplicar o novo modelo do SGIC, xunto coa ferramente informática correspondente, ao
seguimento do presente curso 2022-2023.   
3. Conclusións. Adecuación e eficacia do SGIC
3.1 Conclusións. Adecuación e eficacia do SGIC    
Recollidas nos seguintes documentos, adxuntados en documentos anexos:
- Autoinforme de seguimento da renovación da certificación do SGC do Centro
- Programa Fides-Audit: Seguimiento del plan de mejoras certificación de la implantación del SGC
- Consideraciones al seguimiento del Plan de mejoras Certificación de la implantación del Sistema de Garantía de Calidad de la
Facultad de Filología de la UDC del 28/07/2020 (ver anexo)   
4. Observacións
4.1. Observacións    
Foi revisada e actualizada a información pública das titulacións publicada na páxina web do Centro, nas webs das titulacións
(cando existen) e no portal de Estudos da UDC.    
 
Data: 
 
 
Asdo.
Presidente da Comisión de Garantía de Calidade
Outros anexos   
 
Acta_CEC_22.07.21.report.pdf
 
Autoinforme de seguimento da certificacio?n da implantacio?n do SGC.pdf
 
Consideraciones informe seguimento certificación do sistema.docx
 
Filoloxía_Revisión do documento marco para o SGC (14_06_2022).pdf
 
IS SGC-Filología-UDC 2020.pdf
 
Informe Preguntas, queixas, suxestións.pdf
 
Informe anual de satisfacción_2021_2022.docx
PM01-ANEXO02 filoloxiasec 01/12/2022 10:08:06 5/6

ANÁLISE DE RESULTADOS DO SGIC FACULTADE DE FILOLOXÍA
 
 Informe de inserción laboral_resultados_no_sug_eil1415_informe.pdf
 
PE01-ANEXO03.pdf
 
PE01-ANEXO03_2022-2023.pdf
 
Plan de mellora do Centro 2021_2022.pdf
PM01-ANEXO02 filoloxiasec 01/12/2022 10:08:06 6/6