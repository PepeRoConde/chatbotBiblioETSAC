Páx. 1 de 4 
 
Normativa pola que se regula a utilización de espazos comúns  
das facultades de Filoloxía e Turismo 
Aprobada pola Xunta de Facultade do día 18 de marzo de 2021 
 
Os espazos comúns da Facultade de Filoloxía compártense coa Facultade de Turismo, co De-
partamento de Letras e co Centro de Linguas , polo que resulta conveniente contar cunhas 
normas que regulen o seu uso, tanto para o desenvolvemento da actividade académica rela-
cionada directamente coas titulacións como das actividades propias dos órganos de goberno 
ou das actividades docentes, culturais, divulgativas, científicas etc. que se organicen, de xeito 
que a xestión dos recursos dispoñibles sexa eficaz e adecuada. 
1  Ámbito de aplicación 
1.1   Esta normativa afecta aos espazos de uso común que figuran no Sistema de Xestión 
de Espazos da UDC (espazos.udc.es) e outros espazos de uso común do centro. 
1.2 A comunidade universitaria das facultades de Filoloxía e Turismo  terá preferencia 
sobre outros usuarios no emprego de espazos do centro, agás nos casos establecidos 
no artigo 5.1 b) desta normativa. 
2  Condicións de uso 
2.1 A actividade académica propia das titulacións das facultades de Filoloxía e Turismo, 
seguida polos cursos impartidos polo Centro de Linguas, terá prioridade sobre outros 
usos. 
2.2 As actividades que se desenvolvan non poden incidir negativamente sobre a activi-
dade académica das titulacións nin co normal desenvolvemento da activid ade do 
centro. 
2.3 A capacidade e o equipamento do espazo solicitado, así como o tempo reservado, 
deberán ser acordes e proporcionados á actividade desenvolta e á asistencia e dura-
ción previstas. 
2.4 O uso dos espazos deberá ser compatible coas tarefas de limpeza, mantemento ou 
reparación programadas. 
2.5 A autorización de uso do espazo non implica a autorización da actividade, que deberá 
estar autorizada polo órgano que teña competencias en cada caso. 
3  Solicitude de uso 
3.1  Con carácter xeral, o PDI e PAS solicitará o uso de espazos de mediante o Sistema de 
Xestión de Espazos da UDC (espazos.udc.es).  

 
 
Páx. 2 de 4 
3.2. Empregarase o formulario anexo a esta norma para espazos que non estean incluídos 
no Sistema de Xestión de Espazos (corredores, vestíbulo, exteriores...). 
3.3   O estudantado solicitará o uso de espazos ao decanato de que dependa a súa titula-
ción mediante o formulario incluído como anexo a esta norma. As solicitudes do es-
tudantado da Facultade de Turismo deberán contar coa autorización do/a decano/a 
deste centro. 
3.4 Para os usuarios externos á universidade aplicaranse as Normas de uso de bens de 
dominio público da UDC. 
3.5 As solicitudes realizaranse cando menos con tres días hábiles de anticipación, agás 
situacións sobrevidas ou imprevisibles. 
3.6   O/a solicitante non poderá facer uso do espazo ata recibir a aceptación da reserva. 
3.7  O/a solicitante faise responsable de empregar o espazo só para os fines solicitados e 
durante o tempo autorizado e velará para que non se produzan danos nas infraes-
truturas e equipamentos. 
4  Prelación e preferencias de uso dos espazos 
4.1 Establécense os usos preferentes e os seguintes ordes de prelacións de uso nos dife-
rentes espazos: 
a) Aulas de docencia, salas informatizadas e de videoconferencia: ten prioridade o 
uso para docencia e exames oficiais dos títulos impartidos na Facultade de Filo-
loxía e na Facultade de Turismo.  
b) Seminarios e salas asimiladas: o uso está destinado á realización de reunións de 
traballo, seminarios, defensas de TFG ou TFM etc. Evitarase o seu emprego para 
docencia regular.  
c) Salón de graos: 1.o) actuacións de comisións de selección de prazas de profeso-
rado, 2.o) defensa de teses de doutoramento, 3.o) actividades organizadas pola 
Facultade de Filoloxía, pola Facultade de Turismo ou polo Departamento de Le-
tras, 4.o) actividades organizadas pola universidade, 5.o) outros actos, 6.o) defen-
sas de TFG ou TFM. Evitarase o seu emprego para docencia regular. 
d) Aula Magna: 1.o) exames oficiais das titulacións do centro con matrícula nume-
rosa, 2.o) actividades organizadas pola Facultade de Filoloxía, pola Facultade de 
Turismo ou polo Departamento de Letras, 3.o) actividades organizadas pola uni-
versidade, 4.o) outros actos. 
e) Sala de Xuntas: 1.o) actuacións de comisións de selección de prazas de profeso-
rado, 2.o) reunións das comisións e tribunais do centro, 3.o) actividades organi-
zadas pola Facultade de Filoloxía, pola Facultade de Turismo o u polo Departa-
mento de Letras, 4.o) outras actividades. 
4.2 En caso de actividades do mesmo nivel de prelación, terá preferencia aquela para a 
que se solicitou a reserva con anterioridade. 

 
 
Páx. 3 de 4 
4.3 En caso de solapamento de reservas, o/a organizador/a d a actividade non prefe-
rente, aínda que tivese a reserva autorizada con antelación, deberá buscar espazo ou 
horario alternativo, salvo acordo entre as partes. O decanato da Facultade de Filolo-
xía comunicará a incidencia ás partes implicadas tan pronto como sexa posible.  
5  Resolucións e autorizacións 
5.1 O/a decano/a da Facultade de Filoloxía, ou o/a membro do equipo decana en quen 
delegar, terá capacidade para o seguinte:  
a) Aplicar estas normas e decidir sobre os seus aspectos discrecionais. 
b) Resolver os conflitos que xurdiren. 
c) Resolver os casos que non estean recollidos nesta normativa. 
d) Revocar autorizacións de uso por causa de forza maior, situacións sobrevidas, 
organización de actividades de especial importancia, solicitudes de uso de espa-
zos por parte da reitoría, das vicerreitorías ou da xerencia da UDC ou realización 
de probas de acceso á universidade. 
Para as resolucións poderá solicitar asesoramento ou parecer ás comisións delegadas 
da Xunta de Facultade. 

 
 
 
Solicitude de uso de espazos e/ou equipamento 
 
Apelidos e nome do/da solicitante:  
DNI/NIE/Pasaporte:  Teléfono:  
Estudante do grao / mestrado / doutoramento:  
Profesor/a do departamento de  
En representación do colectivo / 
asociación (se procede): 
 
Correo electrónico:  
 
SOLICITO o uso temporal das seguintes instalacións: 
 
Equipamento que precisa (marcar cunha X) 
 Canón de vídeo  Ordenador de mesa  Gravadora de vídeo 
 Ordenador portátil  Pantalla  Trípode 
 Outros (especificar): 
 
Datas e horario:  
Actividade:  
 
Materia e profesorado  
responsable (se proceder): 
 
 
A Coruña,          de                      de 202 
Asdo.: 
 
 
Entregar en secretaría do decanato da Facultade de Filoloxía 
ou enviar asinado electrónicamente a secretaria.decanato.filoloxia@udc.gal 
SR./SRA. DECANO/A DA FACULTADE DE FILOLOXÍA. UNIVERSIDADE DA CORUÑA 
Devolución de chaves, materiais…   Autorizado polo decanato da Facultade de Turismo 
(se proceder) 
Data e hora:  Asdo.: 
Observacións: 
 
 
 
Selo da conserxaría 
  
Autorizado pola Facultade de Filoloxía 
Asdo.: 