 
1 
REGULAMENTO DE ESTUDOS DE DOUTORAMENTO DA 
UNIVERSIDADE DA CORUÑA (UDC) 
Aprobado polo Consello de Goberno do 17 de xullo de 2012. 
Modificados os artigos 36, 37 e disposición transitoria terceira polo Consello de Goberno do 
23 de abril de 2013; os artigos 38 e 44 polo Consello de Goberno do 24 de setembro de 2013; 
o artigo 15 polo Consello de Goberno do 27 de febreiro de 2014; o artigo 24 polo Consello de 
Goberno do 27 de maio de 2014; o artigo 36 polo Consello de Goberno do 24 de xullo de 
2014; os artigos 1, 3, 15, 36 e 37 polo Consello de Goberno do 22 de xullo de 2015; os artigos 
1, 3, 5, 11, 15, 21, 23, 24, 25, 26, 40, 42, 42bis, 43, 44, 45 e disposicións transitorias primeira 
e segunda polo Consello de Goberno do 26 de xaneiro de 2017). 
Exposición de motivos 
A Lei orgánica 6/2001, do 21 de decembro, de universidades (LOU), na súa nova redacción 
dada pola Lei orgánica 4/2007, do 12 de abril, pola que se modifica a anterior, define a 
estrutura das ensinanzas universitarias en tres ciclos: grao, mestrado e doutoramento. Os 
estudos de doutoramento, correspondentes ao terceiro ciclo, conducen á obtención do título 
oficial de doutor/a. Segundo establece a citada lei, os estudos de doutoramento organizaranse 
e realizaranse na forma que determinen os estatutos das universidades, de acordo cos 
criterios que para a obtención do título de doutor/a aprobe o Goberno, logo do informe do 
Consello de Universidades. 
O desenvolvemento do terceiro ciclo dentro da construción do Espazo Europeo de Educación 
Superior (EEES) debe ter presente as novas bases da Axenda Revisada de Lisboa, así como 
a construción do Espazo Europeo de Investigación (EEI) e os obxectivos trazados para este 
no Libro Verde de 2007. Deste xeito, o doutoramento debe xogar un papel fundamental como 
intersección entre o EEES e o EEI, ambos, alicerces fundamentais da sociedade baseada no 
coñecemento. A investigación debe ter unha clara importancia como parte integral da 
educación superior universitaria e a mobilidade debe ser valorada na etapa doutoral e 
posdoutoral como peza esencial na formación de novos investigadores. 
A entrada en vigor do Real decreto 99/2011, do 28 de xaneiro, polo que se regulan as 
ensinanzas oficiais de doutoramento, modificado polo Real decreto 534/2013, do 12 de xullo, 
fixa un novo marco normativo para adaptar estas ensinanzas ao Espazo Europeo de 
Educación Superior, proceso iniciado no ano 1999 coa declaración de Boloña. Por outra 
banda, a publicación do Decreto 222/2011, do 2 de decembro, polo que se regulan as 
ensinanzas universitarias oficiais no ámbito da Comunidade Autónoma de Galicia, fixa tamén 
requisitos adicionais para a proposta e implantación de novos estudos de doutoramento. E o 
Real decreto 195/2016, do 13 de maio, polo que se establecen os requisitos para a expedición 
do Suplemento Europeo ao Título Universitario de Doutor, aborda a regulación dos requisitos 
e o procedemento para a expedición do Suplemento Europeo ao Título de Doutor/a, común 
para todo o Estado, co fin de facilitar o recoñecemento deste título en España e no estranxeiro, 
e promover a mobilidade de titulados/as no Espazo Europeo de Educación Superior; engade 
como criterio de acceso aos estudos de doutoramento estar en posesión dun título 
universitario oficial que teña obtido a correspondencia ao nivel 3 do Marco Español de 
Cualificacións para a Educación Superior; e regula a mención Doutoramento Industrial no 
título de Doutor/a. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 1 de un total de 31 página(s).


 
2 
Capítulo preliminar. Principios xerais 
Artigo 1. Contexto legal (modificado por acordos do Consello de Goberno do 22 de xullo de 
2015 e do 26 de xaneiro de 2017) 
1. Os estudos de doutoramento e a obtención do título de doutor/a na Universidade da 
Coruña (UDC) rexeranse polo disposto na Lei orgánica 6/2001, do 21 de decembro, 
modificada pola Lei orgánica 4/2007, do 12 abril, de universidades, e as súas normas de 
desenvolvemento, en especial, o Real decreto 99/2011, do 28 de xaneiro, polo que se 
regulan as ensinanzas oficiais de doutoramento, modificado polo Real decreto 534/2013, 
do 12 de xullo, modificado polo Real decreto 43/2015, do 2 de febreiro, modificado polo 
Real decreto 195/2016, do 13 de maio, os Estatutos da UDC e demais disposicións 
promulgadas polo Estado, adaptadas á Comunidade Autónoma de Galicia e á UDC, no 
ámbito das súas respectivas competencias e, en particular, polo presente regulamento. 
2. A UDC elaborou unha normativa para Estudos de Doutoramento (establecidos no Real 
decreto 1393/2007), aprobada no Consello de Goberno do 22 de maio de 2008, e 
posteriormente un Regulamento de estudos de doutoramento da UDC, aprobado no 
Consello de Goberno do 30 de outubro de 2008 e modificado por acordo do Consello de 
Goberno do 20 de decembro de 2011, que desenvolve a normativa mencionada. A 
modificación do marco regulador xeral para o desenvolvemento dos estudos oficiais de 
doutoramento que establece o Real decreto 99/2011, modificado polo Real decreto 
534/2013, do 12 de xullo, modificado polo Real decreto 43/2015, do 2 de febreiro, 
modificado polo Real decreto 195/2016, do 13 de maio, supón a necesidade de adaptar 
estas normas reguladoras dos estudos de doutoramento da UDC ao novo marco legal. 
Artigo 2. Ámbito de aplicación 
A presente normativa ten por obxecto regular  a organización dos estudos de doutoramento 
conducentes á obtención do título de doutor ou doutora na UDC, que terá carácter oficial e 
validez en todo o territorio nacional. 
Capítulo I. Estudos de doutoramento 
Artigo 3. Estrutura dos estudos de doutoramento (modificado por acordos do Consello de 
Goberno do 22 de xullo de 2015 e do 26 de xaneiro de 2017) 
1. Os estudos de doutoramento organizaranse a través de programas de doutoramento, na 
forma en que determinen os Estatutos da UDC e de acordo cos criterios establecidos no 
Real decreto 99/2011, modificado polo Real decreto 534/2013, do 12 de xullo, modificado 
polo Real decreto 43/2015, do 2 de febreiro, modificado polo Real decreto 195/2016, do 
13 de maio. Os devanditos estudos finalizarán en todo caso coa elaboración e defensa 
dunha tese de doutoramento que incorpore resultados orixinais de investigación.  
2. Os programas de doutoramento incluirán aspectos organizados de formación 
investigadora que non requirirán a súa estruturación en créditos ECTS e comprenderán 
tanto a formación transversal como a específica no ámbito de cada programa, aínda que, 
en todo caso, a actividade esencial do/a doutorando/a será a investigación. 
3. Sexa como for, a memoria de verificación do programa de doutoramento recollerá a 
relación de actividades formativas, con indicación expresa, se for o caso, daquelas que 
son de carácter obrigatorio para todo o alumnado do programa de doutoramento. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 2 de un total de 31 página(s).


 
3 
Capítulo II. Organización dos estudos de doutoramento 
Artigo 4. Organización a través das escolas de doutoramento 
1. As escolas de doutoramento asumen a organización, planificación, xestión, supervisión e 
seguimento da oferta global de actividades propias do doutoramento na universidade. A 
súa finalidade será concibir un modelo de formación doutoral flexible, interdisciplinar e de 
calidade, orientado a potenciar as liñas de investigación de maior interese e proxección 
da universidade. A creación das ditas escolas deberá ser aprobada conforme ao 
establecido no art. 8 da LOU. 
2. En aras de incrementar a calidade da oferta de doutoramento, as escolas de doutoramento 
poderán contar coa colaboración doutras universidades, organismos, centros, institucións 
e entidades con actividades de I+D+i, públicas ou privadas, nacionais ou estranxeiras. A 
participación destas entidades externas requirirá a aprobación do Consello de Goberno, 
logo do informe favorable da vicerreitoría competente na materia. 
3. Todos os programas de doutoramento da universidade deberán estar adscritos 
necesariamente a unha escola de doutoramento en que participe institucionalmente a 
propia universidade. 
4. As escolas de doutoramento, de acordo co Real decreto 99/2011, contarán cun comité de 
dirección que realizará as funcións relativas á súa organización e xestión, e estará 
composto cando menos polo/a seu/súa director/a, as persoas coordinadoras dos seus 
programas de doutoramento e os/as representantes das entidades colaboradoras. O/a 
director/a dunha escola será nomeado/a polo/a reitor/a e debe ser un/unha investigador/a 
de recoñecido prestixio pertencente aos corpos docentes da universidade. Esta condición 
debe estar avalada pola xustificación da posesión de, cando menos, tres períodos de 
actividade investigadora recoñecidos de acordo coas previsións do Real decreto 
1086/1989, do 28 de agosto. 
5. As escolas de doutoramento regularanse polo establecido nos Estatutos da universidade 
e neste regulamento, e contarán cun regulamento de réxime interno. 
6. A universidade habilitará a infraestrutura e os recursos que considerar oportunos para 
dotar as escolas de doutoramento da capacidade requirida co fin de desenvolver as súas 
funcións. Especificamente, as escolas disporán dunha oficina de doutoramento, servizo 
que contará co persoal de administración e servizos necesario para desenvolver as 
funcións de xestión administrativa e económica dos programas de doutoramento da 
escola, con todos aqueles labores específicos que se establezan no regulamento de 
réxime interno das escolas. 
7. Forman parte dunha escola de doutoramento o persoal docente e investigador con 
funcións de titorización e dirección de teses doutorais nos programas de doutoramento 
dependentes da escola, o alumnado matriculado neles, o persoal de administración e 
servizos alí destinado, o seu director ou directora e demais compoñentes do seu comité 
de dirección, e os membros das comisións académicas dos programas de doutoramento 
dependentes da escola. As escolas de doutoramento contarán cun código de boas 
prácticas que deberán subscribir todos os seus integrantes. 
  
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 3 de un total de 31 página(s).


 
4 
Capítulo III. Organización dos programas de doutoramento 
Artigo 5. Comisión académica do programa de doutoramento (modificado por acordo do 
Consello de Goberno do 26 de xaneiro de 2017) 
1. Cada programa de doutoramento contará cunha comisión académica do programa de 
doutoramento (en adiante, CAPD), en calidade de órgano responsable do seu deseño, 
implantación, actualización, organización, calidade e coordinación. 
2. A CAPD estará integrada por un mínimo de sete membros, entre os cales deberán figurar 
o/a presidente/a e o/a secretario/a, e será nomeada polo/a reitor/a. 
3. No caso de programas de doutoramento interuniversitarios, ou programas en que 
participen organismos, entidades, centros ou institucións con actividades de I+D+i, a 
composición da CAPD será a que figure no correspondente convenio de colaboración. En 
calquera caso, a composición da CAPD deberá contar con cando menos un membro de 
cada unha das universidades responsables do desenvolvemento do programa. 
4. A CAPD estará integrada por doutores/as con vinculación permanente coa UDC e 
dedicación a tempo completo, en posesión de, polo menos, un período de actividade 
investigadora recoñecida de acordo co Real decreto 1986/1989. No caso de programas 
de doutoramento que conten coa colaboración doutros organismos, centros, institucións e 
entidades con actividades de I+D+i, públicos, privados, nacionais ou estranxeiros, poderá 
formar parte da CAPD o persoal investigador vinculado contractualmente cos devanditos 
organismos, sempre que acredite cumprir os mesmos requisitos que o persoal 
investigador adscrito á universidade ou méritos equiparables no caso de que non resulte 
de aplicación a posesión do período de actividade investigadora. A totalidade dos 
membros da CAPD deberá constar como profesorado asignado ao programa de 
doutoramento. 
5. Un dos membros da CAPD actuará de secretario/a para os efectos de dar fe dos acordos 
adoptados pola comisión e redactar as actas das sesións da CAPD. 
6. Os membros da CAPD serán renovados ou renomeados cada catro anos.  
Artigo 6. Competencias da comisión académica 
Son funcións da comisión académica dun programa de doutoramento as seguintes: 
1. Deseñar, organizar, coordinar e propor á escola de doutoramento o conxunto de 
actividades que conforman o programa, incluídas as liñas de investigación, as 
actividades formativas, a relación de persoal investigador que asumirá a titoría e a 
dirección de teses de doutoramento, os criterios de admisión e selección do alumnado e 
toda canta información for requirida pola escola de doutoramento en cumprimento da 
normativa vixente. 
2. Manter actualizada a información referente ao programa de doutoramento e informar a 
este respecto á escola de doutoramento nos prazos e procedemento establecidos. 
3. Realizar o proceso de valoración de méritos e admisión do alumnado no programa de 
doutoramento, mediante a aplicación dos criterios e procedementos de selección 
establecidos na memoria de verificación, que serán públicos. 
4. Asignar ao/á alumno/a admitido/a no programa un/unha titor/a e, no prazo máximo de 
tres meses despois de formalizar a súa matrícula, un/unha director/a. Tamén lle compete 
á CAPD a modificación destes nomeamentos e, se for o caso, a autorización da 
codirección da tese cando concorran razóns de índole académica que o xustifiquen. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 4 de un total de 31 página(s).


 
5 
5. Establecer, se procede, os complementos específicos de formación que o alumnado 
debe cursar para ser admitido no programa de doutoramento. 
6. Establecer, se procede, os requisitos de formación transversal e de formación específica 
no ámbito do programa que o alumnado debe cursar tras ser admitido no programa. 
7. Realizar anualmente a avaliación do documento de actividades e do plan de 
investigación de cada doutorando/a, tendo en conta os informes que para tal efecto 
deberán emitir o/a titor/a e o/a director/a. 
8. Autorizar as estadías e as actividades fóra de España en institucións de ensinanza 
superior ou centros de investigación de prestixio, necesarias para a inclusión da mención 
internacional no título de doutor/a. Tales estadías e actividades deberán ser previamente 
informadas e avaladas polo/a director/a e o/a titor/a. 
9. Autorizar a realización de estudos de doutoramento a tempo parcial no seu programa 
cando proceda. 
10. Autorizar, de ser o caso, as prórrogas na duración dos estudos de doutoramento e a 
concesión de baixas temporais, segundo o disposto no Real decreto 99/2011 e neste 
regulamento. 
11. Facer as propostas de modificación e/ou suspensión/extinción do programa, que serán 
remitidas á escola de doutoramento para súa valoración. 
12. Proporcionar asesoramento académico e/ou científico a alumnado e directores/as de teses. 
13. Emitir o informe de autorización de inicio de trámite para a presentación e exposición pública 
da tese de doutoramento e aprobar, de ser o caso, os requisitos de calidade das teses. 
14. Elaborar a memoria para a verificación e/ou modificación do programa de doutoramento 
segundo a normativa vixente. 
15. Calquera outra función que lle encomende a escola de doutoramento ou se lle asigne en 
cumprimento do presente regulamento e demais disposicións legais vixentes. 
Artigo 7. Coordinador/a do programa de doutoramento 
1. Cada programa de doutoramento deberá contar cun/cunha coordinador/a, designado/a 
polo/a reitor/a, que presidirá a CAPD, que cumpra conxuntamente os seguintes requisitos:  
a) Ter dirixido ou codirixido polo menos dúas teses de doutoramento. 
b) Estar en posesión de, polo menos, dous períodos de actividade investigadora 
recoñecidos de acordo co Real decreto 1986/1989. 
c) Ter vinculación permanente coa universidade e dedicación a tempo completo.  
2. O/a coordinador/a só poderá exercer as funcións derivadas do seu cargo nun único 
programa de doutoramento. 
3. No caso de programas interuniversitarios, a designación do/a coordinador/a será por 
acordo entre reitores/as cando se trate de programas conxuntos ou no modo indicado no 
convenio con outras institucións cando se desenvolva en colaboración con elas. 
Artigo 8. Profesorado do programa de doutoramento 
1. Todo o profesorado do programa de doutoramento deberá estar en posesión do título de 
doutor/a, sen prexuízo da posible colaboración en determinadas actividades específicas 
doutras persoas ou profesionais en virtude da súa relevante cualificación científica ou 
profesional no correspondente ámbito de coñecemento. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 5 de un total de 31 página(s).


 
6 
2. Así mesmo, será factible incorporar ao programa persoal docente ou investigador alleo á 
propia universidade. En tal caso, a CAPD acreditará esta condición e garantirá os recursos 
necesarios para estas incorporacións, o cal deberá comunicalo á universidade. 
3. Un/unha profesor/a ou investigador/a só poderá estar asignado/a con carácter xeral a un 
programa de doutoramento, sen prexuízo de que poida colaborar en actividades 
formativas doutros programas como c onvidado/a. Excepcionalmente, en casos 
xustificados de desenvolvemento ou participación en dúas liñas de investigación 
diferenciadas, poderase permitir a asignación do/a profesor/a ou investigador/a en dous 
programas de doutoramento. 
Artigo 9. Titores/as do programa de doutoramento 
1. A admisión definitiva dun/dunha doutorando/a nun programa de doutoramento leva a 
asignación dun/dunha titor/a, designado/a pola CAPD correspondente. Tratarase 
dun/dunha profesor/a asignado/a ao programa con vinculación permanente coa 
universidade e/ou entidade colaboradora no programa de doutoramento. 
2. Con carácter xeral, o/a titor/a terá como labores:  
a) Velar pola interacción do/a doutorando/a coa CAPD e, conxuntamente, co/coa 
director/a da tese. 
b) Velar pola adecuación ás liñas do programa da formación e a actividade investigadora 
do/a doutorando/a. 
c) Orientar ao/á doutorando/a nas actividades docentes e de investigación do programa. 
3. A CAPD, oído o/a doutorando/a, poderá modificar o nomeamento do/a titor/a en calquera 
momento do período de realización do doutoramento, sempre que concorran razóns 
xustificadas. 
4. O labor de titorización será recoñecida como parte da dedicación docente e investigadora 
do profesorado. 
Artigo 10. Directores/as da tese de doutoramento 
1. No prazo máximo de tres meses desde a súa matriculación, a CAPD asignará a cada 
doutorando/a un/unha director/a de tese quen será o/a máximo/a responsable da coherencia 
e idoneidade das actividades de formación, do impacto e novidade no seu campo da temática 
da tese de doutoramento e da guía na planificación e a súa adecuación, no seu caso, á doutros 
proxectos e actividades onde se inscriba o/a doutorando/a. 
2. Poderá ser director/a da tese calquera doutor/a español/a ou estranxeiro/a, con 
experiencia acreditada investigadora, con independencia da universidade, centro ou 
institución en que preste os seus servizos. Para efectos desta normativa, por acreditada 
experiencia investigadora enténdese o cumprimento dalgún dos seguintes requisitos: 
a) Ter recoñecido polo menos un sexenio de actividade investigadora. 
b) Ser, nos últimos seis anos, investigador/a principal dun proxecto de investigación 
financiado mediante convocatoria pública (excluídos os proxectos de convocatorias 
propias da universidade). 
c) Acreditar a autoría ou coautoría, nos últimos seis anos, de polo menos tres 
publicacións en revistas incluídas no Journal Citation Reports. Naquelas áreas en que 
pola súa tradición non sexa aplicable este criterio, substituirase por un requisito 
comparable segundo o establecido pola Comisión Nacional Avaliadora da Actividade 
Investigadora (CNEAI) nestes campos científicos. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 6 de un total de 31 página(s).


 
7 
d) Acreditar a autoría ou coautoría dunha patente en explotación. 
e) Ter dirixido unha tese de doutoramento nos últimos cinco anos coa cualificación de 
sobresaliente cum laude  ou apto cum laude  que dese lugar, polo menos, a unha 
publicación en revistas indexadas no ISI-JCR ou algunha contribución relevante no 
seu campo científico segundo os criterios da Comisión Nacional Avaliadora da 
Actividade Investigadora (CNEAI). 
3. No caso de que un/unha profesor/a do programa cumpra os requisitos para ser director/a 
e titor/a, asumirá as dúas funcións. 
4. No caso que o/a director/a non teña vinculación permanente coa universidade ou entidade 
colaboradora do programa ou non sexa docente do programa, a CAPD asignará un/unha 
titor/a que cumpra os requisitos establecidos no art. 9 deste regulamento. 
5. A CAPD, ouvido o/a doutorando/a, poderá modificar o nomeamento do/a director/a de tese 
en calquera momento do período de realización do doutoramento, sempre que concorran 
razóns xustificadas. 
6. A tese poderá ser codirixida cando concorran razóns de índole académica ou cando a 
interdisciplinariedade temática ou os programas desenvolvidos en colaboración nacional 
ou internacional así o xustifiquen. En todo caso, a codirección deberá ser previamente 
autorizada pola CAPD e tal autorización poderá ser revogada con posterioridade se, a 
xuízo da CAPD, a codirección non beneficia o desenvolvemento da tese. Os/as 
codirectores/as da tese deberán cumprir os mesmos requisitos que os establecidos para 
os/as directores/as no presente regulamento. 
7. O labor de dirección de tese será recoñecida como parte da dedicación docente e 
investigadora do profesorado. 
Capítulo IV. Novas propostas de  programas de doutoramento e 
modificación das existentes 
Artigo 11. Presentación e tramitación das propostas (modificado polo Consello de 
Goberno do 26 de xaneiro de 2017) 
1. As Universidades non poderán tramitar un novo título coa mesma ou equivalente 
denominación que o título que non ten superado a renovación da acreditación nos dous 
anos naturais seguintes ao momento no que non se superou a renovación da acreditación. 
Esta prohibición tamén será de aplicación a aquelas titulacións universitarias que teñan a 
mesma ou equivalente denominación que outras titulacións universitarias que non tendo 
seguido o procedemento de renovación da acreditación se declaren a extinguir. O prazo 
de dous anos naturais se computará a partir do momento no que se declare a extinción da 
titulación universitaria que tería que ter seguido o procedemento de renovación da 
acreditación. 
2. O calendario e procedemento de aprobación no seo de cada universidade de novas 
propostas de programas de doutoramento e/ou modificación dos existentes será 
establecido anualmente en cada universidade. O calendario será consensuado 
anualmente entre as universidades do Sist ema Universitario Galego (SUG) co fin de 
facilitar a xestión administrativa e académica de elaboración e aprobación das propostas. 
3. A proposta dun programa de doutoramento presentarase ante a escola de doutoramento a 
iniciativa dun ou varios grupos de investigación (ou agrupación de investigadores) ou o equipo 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 7 de un total de 31 página(s).


 
8 
de goberno, e materializarase na presentación dunha declaración de intencións que conteña 
a información básica da proposta do proxecto formativo co fin de valorar o seu alcance. Na 
declaración de intencións, debe figurar a proposta da composición inicial da CAPD. 
4. A proposta de modificación dun programa de doutoramento será presentada ante a escola 
de doutoramento a iniciativa da CAPD e materializarase na presentación dunha 
declaración de intencións segundo o formato establecido para tal efecto. 
5. A universidade poderá establecer criterios e requisitos de avaliación das propostas en 
exercicio da súa responsabilidade na planificación da súa oferta dos estudos de 
doutoramento. 
6. Unha vez que se reciban as declaracións de intencións, a escola de doutoramento valorará 
o cumprimento dos requisitos xerais establecidos no art. 4 do Decreto 222/2011 da 
Comunidade Autónoma de Galicia e a súa adecuación aos principios da estratexia en 
materia de I+D+i e da formación doutoral da universidade, para o cal emitirá, sobre a base 
desta valoración, un informe favorable ou desfavorable sobre cada declaración. 
7. No caso de novas propostas, a emisión dun informe favorable implica o nomeamento 
formal da CAPD e faculta a esta para desenvolver a proposta definitiva nos termos fixados 
polo Consello de Universidades, a Comunidade Autónoma e pola propia universidade. 
8. Unha vez aprobada por parte da CAPD a pr oposta definitiva do programa de doutoramento 
(que incluirá, polo menos, a proposta da memoria segundo o formato establecido para tal 
efecto e o conxunto de documentos que defi nen e sustentan o proxecto formativo), a 
proposta será sometida a informe da escola de doutoramento, logo de ser exposta 
publicamente á comunidade universitaria segundo o procedemento e calendario establecido 
para tal efecto, e a aprobación do Consello de Goberno e Consello Social da Universidade. 
Artigo 12. Dos programas de doutoramento conxuntos 
1. As universidades poderán organizar con outras universidades, nacionais ou estranxeiras, 
mediante a subscrición dun convenio, programas de doutoramento conducentes á 
obtención dun único título de doutor/a. O convenio asinado para tal efecto considerará, 
polo menos:  
a) A relación de universidades participantes con indicación expresa da universidade que 
asume a coordinación do programa. 
b) A composición da CAPD e subcomisións delegadas en cada universidade, e funcións 
de ambos os órganos. 
c) A descrición da mobilidade de alumnado e/ou profesorado. 
d) A matrícula e custodia dos expedientes. 
e) A universidade responsable da expedición e do rexistro do título de doutor/a. 
f) O procedemento de modificación e/ou extinción do programa de doutoramento. 
g) O réxime de xestión de recursos económicos do programa.  
2. Co fin de facilitar a xestión dos programas de doutoramento de carácter interuniversitario, as 
universidades do SUG comprometeranse a aprobar un modelo tipo de convenio de 
colaboración que recolla os acordos relativos aos termos a que se refire o parágrafo anterior. 
3. As universidades participantes recoñecer án, para efectos académicos e administrativos, 
as actividades formativas do programa de doutoramento cursadas en calquera das 
universidades participantes, nos termos que figuran na correspondente memoria de 
verificación do título. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 8 de un total de 31 página(s).


 
9 
4. No caso de programas de doutoramento organizados de forma conxunta por 
universidades do SUG, deberá presentarse a correspondente declaración de intereses en 
cada unha das universidades participantes a iniciativa dun ou varios grupos de 
investigación das universidades participantes. Unha vez recibida a declaración de 
intereses dun programa de doutoramento interuniversitario, esta será valorada polo 
órgano responsable dos estudos de doutoramento en cada unha das universidades 
participantes. A emisión de informe favorable por parte de todas as universidades 
participantes será requisito indispensable para continuar co desenvolvemento da proposta 
do programa de doutoramento. 
5. Unha vez aprobada por parte da CAPD a proposta definitiva do programa de doutoramento 
(que inclúe, polo menos, a proposta de memoria de acordo co formato establecido, a 
proposta de convenio de colaboración e o conxunto de documentos que definen e 
sustentan o proxecto formativo), esta será sometida a informe do órgano responsable dos 
estudos de doutoramento en cada universidade e a aprobación do Consello de Goberno 
e Consello Social das universidades participantes. 
6. A comisión académica dun programa de doutoramento de carácter interuniversitario estará 
integrada por unha representación equilibrada das universidades participantes no 
programa e os seus membros deben cumprir os mesmos requisitos que os establecidos 
para os membros das comisións académicas dos programas de doutoramento 
organizados só pola UDC. Na declaración de intereses debe constar a universidade que 
asume a coordinación do programa e os datos do/a coordinador/a xeral e coordinador/es 
local/locais en cada universidade. 
7. É competencia e responsabilidade da universidade coordinadora asumir as seguintes 
funcións, ademais das que figuren no correspondente convenio de colaboración do programa: 
a) Coordinar o proceso de elaboración e aprobación do programa de doutoramento, tratando 
de asegurar a participación proactiva e equilibrada das universidades participantes. 
b) Realizar as xestións e os trámites adm inistrativos en relación aos procedementos de 
autorización ante a comunidade autónoma e de verificación ante o Consello de 
Universidades, así como informar ás universidades participantes do estado dos citados 
procedementos. 
c) Promover o convenio de colaboración do programa de doutoramento. 
d) Remitir ás universidades participantes os informes de avaliación e/ou autorización 
emitidos por ACSUG, polo departamento competente en materia de universidades da 
comunidade autónoma e polo Consello de Universidades, así como os documentos 
que conformen a memoria do programa unha vez autorizado e verificado o mesmo. 
e) Coordinar os procedementos de seguimento e renovación da acreditación do 
programa de doutoramento. 
f) Coordinar, de ser o caso, o procedemento de modificación e/ou extinción do programa. 
Artigo 13. Acreditación dos programas de doutoramento 
Conforme ao disposto no art. 24.2 do Real decreto 1393/2007 e o art. 10.3 do Real decreto 
99/2011, cada seis anos, contados desde a data da súa verificación inicial ou desde a da súa 
última acreditación, os programas de doutoramento deberán someterse a un procedemento 
de avaliación para renovar a súa acreditación de acordo co procedemento e prazos que a 
Comunidade Autónoma de Galicia estableza. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 9 de un total de 31 página(s).


 
10 
Artigo 14. Extinción dos programas de doutoramento 
1. Un programa de doutoramento extinguirase por algunha das seguintes causas: 
a) Que non supere o proceso de renovación da acreditación establecido no art. 10 do 
Real decreto 99/2011. 
b) Que non acredite o cumprimento dos requisitos básicos que o Goberno estableza de 
conformidade co disposto na Lei orgánica 6/2001, de universidades. 
c) Que non cumpra os requisitos establecidos no art. 6 do Decreto 222/2011 ou se vexa 
afecto polo disposto no art. 18 do devandito decreto. 
d) Que se formule proposta de extinción do programa ao abeiro dos procesos de revisión 
e mellora do título de acordo coa sistemática aprobada pola UDC. 
e) Cando concorra calquera situación excepcional que impida o correcto 
desenvolvemento do programa de doutoramento. 
2. A extinción producirá os seguintes efectos: 
a) A perda do seu carácter oficial e a baixa no Rexistro de Universidades, Centros e 
Títulos (RUCT). 
b) Non se poderá proceder á matriculación de novo alumnado no programa. 
c) A extinción non afectará ao alumnado matriculado con anterioridade e que se atope 
cursando estudos no momento da adopción da decisión de extinción. En calquera 
caso, todo o alumnado afectado deberá ser informado da extinción e das súas 
consecuencias no relativo ao desenvolvemento dos seus estudos. 
d) A universidade adoptará as medidas necesarias para garantir os dereitos académicos 
do alumnado que se atope cursando ditos estudos nos termos establecidos na 
resolución de extinción dos plans de estudo e aprobará o procedemento de extinción 
dos programas de doutoramento no seo da universidade. 
Capítulo V. Acceso e admisión en estudos de doutoramento 
Artigo 15. Acceso (modificado por acordos do Consello de Goberno do 27 de febreiro de 
2014, do 22 de xullo de 2015 e do 26 de xaneiro de 2017) 
Son requisitos de acceso a un programa de doutoramento os seguintes: 
1. Con carácter xeral, para o acceso a un programa oficial de doutoramento será necesario 
estar en posesión dos títulos oficiais españoles de Grao, ou equivalente, e de Mestrado 
universitario, ou equivalente, sempre que se teñan superado, cando menos, 300 créditos 
ECTS no conxunto destas dúas ensinanzas. 
2. Así mesmo, poderá acceder quen se atope nalgún dos seguintes supostos: 
a) Estar en posesión dun título universitario oficial español, ou doutro país integrante do 
Espazo Europeo de Educación Superior, que habilite para o acceso a mestrado de 
acordo co establecido no art. 16 do Real decreto 1393/2007 e superar un mínimo de 
300 créditos ECTS no conxunto de estudos universitarios oficiais, dos que, polo 
menos 60, terán que ser de nivel de mestrado. 
b) Estar en posesión dun título oficial español de graduado ou graduada, cuxa duración, 
conforme a normas de dereito comunitario, sexa de polo menos 300 créditos ECTS. 
Os devanditos titulados deberán cursar con carácter obrigatorio os complementos de 
formación requiridos polo programa, agás que o plan de estudos do correspondente 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 10 de un total de 31 página(s).


 
11 
título de grao inclúa créditos de formación en investigación equivalentes en valor 
formativo aos créditos en investigación procedentes de estudos de mestrado. 
c) Os/as titulados/as universitarios/as que, logo da obtención de praza en formación na 
correspondente proba de acceso a prazas de formación sanitaria especializada, 
superen con avaliación positiva polo menos dous anos de formación dun programa 
para a obtención do título oficial dalgunha das especialidades en ciencias da saúde. 
d) Estar en posesión dun título obtido conforme a sistemas educativos estranxeiros, sen 
necesidade da súa homologación, logo de que a universidade comprobe que este 
acredita un nivel de formación equivalente á do título oficial español de mestrado 
universitario e que faculta no país expedidor do título para o acceso a estudos de 
doutoramento. Esta admisión non implicará, en ningún caso, a homologación do título 
previo do que estea en posesión a persoa interesada nin o seu recoñecemento para 
outros efectos que o do acceso a ensinanzas de doutoramento. 
e) Estar en posesión doutro título español de doutor/a obtido conforme a anteriores 
ordenacións universitarias. 
3. O alumnado que iniciase o seu programa de doutoramento conforme a anteriores 
ordenacións universitarias poderá acceder ás ensinanzas de doutoramento, logo da súa 
admisión de acordo co establecido neste regulamento. En todo caso, deberá reunir os 
requisitos establecidos con carácter xeral neste regulamento para acceso a estudos de 
doutoramento. 
4. Poderán acceder aos estudos de doutoramento as persoas licenciadas, arquitectos/as ou 
enxeñeiros/as que estean en posesión do diploma de estudos avanzados obtido de acordo 
co disposto no Real decreto 778/1998, do 30 de abril, ou alcanzasen a suficiencia 
investigadora regulada no Real decreto 185/1985, do 23 de xaneiro. 
5. Poderán acceder aos estudos de doutoramento as persoas licenciadas, arquitectos/as ou 
enxeñeiros/as que estean en posesión dun título de mestrado oficial conforme ao Real 
decreto 56/2005 ou do Real decreto 1393/2007, modificado polo Real decreto 861/2010, 
ou superasen 60 ECTS de estudios de mestrado oficial. 
6. Tamén poderán acceder aos estudos de doutoramento as persoas con titulacións 
anteriores ao Real decreto 1393/2007, para as que se fará unha equivalencia de 60 
créditos ECTS de nivel de mestrado de conformidade coas seguintes regras: 
a) Un curso académico completo dun título universitario oficial español regulado por 
unha ordenación anterior ao Real decreto 1393/2007 será considerado equivalente a 
60 ECTS. 
b) No caso de ter cursada e superada unha titulación oficial española organizada en 
dous ciclos (primeiro e segundo ciclo) que, de acordo co apartado anterior, sexa 
equivalente a un mínimo de 300 ECTS, considerarase que 60 ECTS do segundo ciclo 
son de nivel de mestrado. 
c) No caso de ter cursada e superada unha titulación de segundo ciclo que non constitúa 
continuación directa dun correlativo primeiro ciclo, e que o conxunto de créditos 
cursados e superados de primeiro e segundo ciclo sexa equivalente a un mínimo de 
300 ECTS, considerarase que 60 ECTS do segundo ciclo son de nivel de mestrado. 
d) Este recoñecemento de 60 ECTS de segundo ciclo como de nivel de mestrado 
referido nas alíneas 2b) e c) só terá validez para os efectos de satisfacer os requisitos 
de acceso aos estudos de doutoramento da UDC, sen que supoña a adquisición de 
dereito ningún sobre o título de mestrado universitario. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 11 de un total de 31 página(s).


 
12 
e) Todo o anterior enténdese sen prexuízo do disposto no art. 16 do Regulamento de 
estudos de doutoramento da UDC no relativo a requisitos e criterios adicionais de 
admisión que puider establecer a comisión académica dun programa de 
doutoramento concreto, así como, se é o caso, o establecemento de complementos 
de formación específicos, tal e como se recolle no art. 7 do Real decreto 99/2011. 
7. Tamén poderán acceder as persoas diplomadas, enxeñeiros/as técnicos/as ou 
arquitectos/as técnicos/as que acrediten ter superados 300 créditos ECTS no conxunto de 
estudos universitarios oficiais, dos que, polo menos 60, terán que ser de nivel de mestrado. 
8. Estar en posesión dun título universitario oficial que teña obtido a correspondencia ao nivel 
3 do Marco Español de Cualificacións para a Educación Superior, de acordo co 
procedemento establecido no Real decreto 967/2014, do 21 de novembro, polo que se 
establecen os requisitos e o procedemento para a homologación e declaración de 
equivalencia a titulación e a nivel académico universitario oficial e para a convalidación de 
estudios estranxeiros de Educación Superior, e o procedemento para determinar a 
correspondencia aos niveis do Marco Español de Cualificacións para a Educación 
Superior dos títulos oficiais de Arquitecto, Enxeñeiro, Licenciado, Arquitecto Técnico, 
Enxeñeiro Técnico e Diplomado. 
Artigo 16. Admisión 
1. Na memoria de verificación e na oferta dos programas poderán establecerse requisitos e 
criterios adicionais para a selección e admisión do alumnado. 
2. No caso de que o alumnado careza da formación previa completa esixida no programa, a 
admisión poderá quedar condicionada á superación de complementos de formación 
específicos. 
3. De ser o caso, os programas, a través da súa memoria, determinarán os complementos 
de formación que deberán ser concretados para cada alumno/a pola CAPD, sen que 
poidan superarse os 15 ECTS. A realización destes complementos será previa ou 
simultánea á matrícula en tutela académica no programa. No caso de realización 
simultánea, o alumnado deberá matricularse destes complementos no momento de 
formalizar a matrícula de tutela académica no programa; no caso de ser previa, só se 
matriculará destes complementos e non se asinará o compromiso de supervisión a que fai 
referencia o art. 31 deste regulamento nin se abrirá o documento de actividades do/a 
doutorando/a ata a súa superación. 
4. Os complementos de formación deberán superarse no prazo máximo de tres 
cuadrimestres consecutivos. De non facelo así, o alumnado causará baixa no programa. 
5. Os devanditos complementos de formación específica poderán ser de materias ou módulos 
de mestrado e grao e terán, para efectos de prezos públicos e de concesión de bolsas e 
axudas ao estudo, a consideración de formación de nivel de doutoramento. No caso de 
realizarse con carácter previo, o seu desenvolvemento non computará para efectos do límite 
temporal establecido para a realización da tese. Estes créditos tampouco computarán para 
os efectos dos requisitos ordinarios de acceso ao programa de doutoramento. 
Artigo 17. Alumnado con titulacións estranxeiras 
1. O alumnado que teña títulos equivalentes aos oficiais de grao e mestrado que dean acceso 
aos estudos de doutoramento no seu país de orixe, expedidos por unha universidade ou 
centro de ensino superior estranxeiros, poderán acceder aos estudos de doutoramento 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 12 de un total de 31 página(s).


 
13 
logo da homologación do seu título polo ministerio competente ou pola universidade, 
segundo corresponda. 
2. O alumnado con título estranxeiro sen homologar poderá solicitar a admisión nos estudos de 
doutoramento sempre que se acredite un nivel de formación equivalente ao do título oficial 
español de mestrado universitario e faculte no país expedidor do título para o acceso a estudos 
de doutoramento. Esta admisión non implicará, en ningún caso, a homologación do título 
previo nin o recoñecemento para outros efectos que os de acceso a estas ensinanzas. 
3. Deste xeito, o alumnado con título estranxeiro sen homologar requirirá, para a plena 
validez da súa matrícula, unha resolución de equivalencia outorgada polo/a reitor/a, logo 
dos informes que regulamentariamente se establezan, en que se indicará a denominación 
do título estranxeiro e o seu recoñecemento para os efectos de cursar estes estudos. A 
equivalencia deberá solicitarse dentro do prazo que se estableza para tal efecto e 
acompañarase do título con base no cal se desexa acceder aos estudos de terceiro ciclo 
e un certificado académico dos mencionados estudos en que consten as materias e os 
períodos académicos cursados e que o título dá acceso no seu país aos estudos de 
doutoramento. Todo o anterior presentarase debidamente legalizado (orixinais e 
fotocopias para o seu cotexo ou fotocopias autenticadas polos servizos consulares ou 
embaixadas españolas). No caso de non ser o idioma de orixe o castelán, deberase 
acompañar tamén unha tradución legalizada da documentación anteriormente citada. 
4. Na solicitude de admisión do alumnado, tamén se incluirá a posibilidade de realizar 
simultaneamente a solicitude de equivalencia, en caso necesario. A CAPD valorará a 
adecuación académica dos estudos cursados pola persoa solicitante, circunstancia que 
figurará na proposta de persoas admitidas no programa. 
5. As resolucións de equivalencia constarán no expediente do/a alumno/a e poderán 
certificarse como calquera outro extremo seu. 
6. O sistema informático poderá considerar a xestión de informes emitidos como precedentes 
para casos similares. Nestes casos, non será necesario a realización de novos informes. 
7. O alumnado poderá matricularse sen agardar a resolución de equivalencia, mais a súa 
matrícula ficará condicionada a esta declaración. 
8. Cada programa poderá establecer unha cota para alumnado estranxeiro, do mesmo modo 
que poderá establecer e acordar preadmisións condicionadas ao cumprimento dos 
requisitos que cómpre realizar con anterioridade aos prazos de preinscrición. 
Artigo 18. Alumnado con necesidades especiais 
Para o alumnado con necesidades educativas especiais, estableceranse sistemas e servizos 
de apoio e asesoramento axeitados, que poderán determinar a necesidade de posibles 
adaptacións curriculares, itinerarios ou estudos alternativos. 
Artigo 19. Procedemento de admisión 
1. O alumnado que reúna os requisitos de acceso e admisión poderá solicitar a admisión a 
un programa de doutoramento, para o cal se establecerá un prazo de preinscrición. A 
mencionada solicitude presentarase no lugar que sinale a convocatoria. 
2. Unha que vez remate este prazo, a CAPD realizará a proposta de alumnado admitido, coa 
súa correspondente lista da agarda, de acordo cos criterios de selección establecidos no 
programa. A dita proposta considerarase como relación provisoria de persoas admitidas 
e deberá facerse pública. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 13 de un total de 31 página(s).


 
14 
3. As persoas aspirantes non admitidas poderán presentar unha reclamación no prazo e 
forma establecidos na correspondente convocatoria de matrícula. Ao transcorrer o prazo 
de reclamacións e unha vez que estas se resolvan, remitirase a relación de persoas 
admitidas ao órgano de xestión de alumnado correspondente, para efectos de poder 
formalizaren a súa matrícula no prazo que se sinala. De non a formalizar, a persoa 
solicitante decaerá nos seus dereitos. 
Artigo 20. Adaptacións e recoñecementos 
1. O alumnado que á entrada en vigor do Real decreto 99/2011 estiver cursando estudos de 
doutoramento poderá solicitar a admisión nun programa verificado conforme ao citado real 
decreto, pola vía de adaptación. Para a admisión por esta vía deberá ter un informe 
favorable da CAPD. Unha vez admitido, deberá realizar todos os trámites do novo 
alumnado do programa e a liquidación de prezos públicos que proceda, e comezarán a 
computar os prazos para a etapa da tese. 
2. Os cursos, seminarios, estadías e traballos de investigación realizados na etapa de tese 
e que non formaran parte formativa de programas do Real decreto 778/1998, do Real 
decreto 56/2005 ou do Real decreto 1393/2007, ou a realización daqueles outros 
realizados en programas de doutoramento dunha universidade española ou estranxeira, 
poderán ser recoñecidos polos equivalentes dun programa de doutoramento. Para seren 
recoñecidos, deberá existir afinidade suficiente en duración e contidos coas actividades 
formativas do programa. Unha vez recoñecidos, incluiranse no documento de actividades 
personalizado e se poderá imputar como superación dunha actividade formativa do 
programa, de ser o caso. 
3. A UDC fixará por resolución reitoral as bases e o procedemento de adaptación e 
recoñecemento en desenvolvemento deste regulamento. 
Capítulo VI. Matrícula 
Artigo 21. Matrícula no programa de doutoramento (modificado por acordo do Consello de 
Goberno do 26 de xaneiro de 2017) 
1. O alumnado admitido nun programa de doutoramento deberá matricularse anualmente 
polo concepto de tutela académica do doutoramento, na unidade de xestión e de acordo 
co procedemento e calendario que a UDC estableza para tal efecto. Ademais, de ser o 
caso, deberá matricularse das actividades formativas determinadas pola CAPD. 
2. No caso de que un/unha doutorando/a non realice a matrícula anual nun curso académico, 
causará baixa no programa, salvo nos casos previstos no art. 26 (baixa temporal nun 
programa de doutoramento). Esta baixa producirá os seguintes efectos:  
a) O/a doutorando/a causará baixa desde a data de comunicación da mesma.  
b) O/a doutorando/a non poderá solicitar a admisión nin matricularse no programa no que 
causa baixa durante o mesmo curso académico no que causa baixa e o curso 
académico posterior. 
c) O/a doutorando/a poderá solicitar a admisión e matricularse nun programa distinto ao 
programa no que causa baixa a partires do curso académico posterior ao da baixa. 
d) O período académico cursado no programa no que causa baixa non computará aos 
efectos de duración mínima dos estudos de doutoramento en caso de matricularse 
posteriormente nun programa. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 14 de un total de 31 página(s).


 
15 
3. A matrícula de tutela académica outorga ao alumnado o dereito á titoría académica, á 
utilización dos recursos necesarios para o desenvolvemento do seu traballo e á plenitude 
de dereitos previstos pola normativa para o alumnado de doutoramento. 
4. Cando se trate de programas conxuntos, o convenio incluído na memoria de verificación 
do programa determinará a forma en que debe levarse a cabo a dita matrícula. 
5. Cando se trate de programas de intercambio de alumnado, o acordo asinado polas 
universidades participantes determinará a forma en que debe levarse a cabo a matrícula. 
6. Correspóndelle á comunidade autónoma fixar as taxas académicas polos estudos 
conducentes á obtención de títulos oficiais no ensino universitario, que terán a 
consideración de prezos públicos. 
7. Non se poderá simultanear a matrícula en dous programas de doutoramento, salvo no 
caso de teses en cotutela. 
Artigo 22. Períodos de matrícula 
1. Haberá dous períodos de matrícula ordinarios para o alumnado de novo ingreso: un ao 
comezo do primeiro cuadrimestre e outro a comezo do segundo cuadrimestre do mesmo 
curso académico. A CAPD poderá solicitar á universidade cada curso académico que non 
se habilite o segundo período de matrícula para alumnado de novo ingreso. 
2. Os prazos para o pagamento dos prezos públicos serán os fixados na resolución reitoral 
da correspondente universidade. 
3. As tres universidades do SUG tratarán de establecer un calendario de matriculación 
común. 
Artigo 23. Matrícula a tempo completo e a tempo parcial (modificado por acordo do 
Consello de Goberno do 26 de xaneiro de 2017) 
1. O alumnado poderá matricularse a tempo completo ou a tempo parcial. Para esta última 
modalidade, será requisito indispensable a condición de doutorando/a a tempo parcial 
outorgada, de ser o caso, pola CAPD. Esta condición deberá solicitarse cada curso 
académico á CAPD para o cal se achegarán os documentos xustificativos.  
2. O cambio de modalidade de matrícula poderá solicitarse con carácter xeral no primeiro 
período de matrícula ordinario, sen prexuízo de que poida facelo no segundo período de 
matrícula ordinario, en ambos casos condicionado ao informe favorable da CAPD. 
3. Para a condición de doutorando/a a tempo parcial, teranse en conta motivos de carácter 
laboral, familiar ou persoal: 
a) Os motivos de carácter laboral serán preferentemente situacións de carácter fixo ou 
estable. Non se terán en conta situacións eventuais, como contratos temporais, 
contratos en prácticas ou bolsas de colaboración cunha duración inferior a seis meses. 
b) Os motivos de carácter familiar ou persoal incluirán, entre outras, situacións de 
dependencia, coidado de persoas maiores ou fillos/as discapacitados/as, familia 
numerosa con fillos/as en idade escolar e situacións de violencia de xénero. 
c) O alumnado cun grao de discapacidade superior ao 33% obterá, se así o solicita e 
xustifica documentalmente á CAPD, a condición de estudante a tempo parcial. 
4. O cambio de modalidade de matrícula poderá solicitarse nos períodos ordinarios de 
matrícula, condicionado ao informe favorable da CAPD. 
5. A universidade, a proposta de cada CAPD, poderá establecer do total de estudantes 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 15 de un total de 31 página(s).


 
16 
matriculados no programa unha porcentaxe máxima de doutorandos/as matriculados/as a 
tempo parcial. 
Capítulo VII. Duración dos estudos de doutoramento 
Artigo 24. Duración máxima e mínima dos estudos de doutoramento a tempo completo 
e a tempo parcial (modificado por acordo do Consello de Goberno do 26 de xaneiro de 2017) 
1. A duración dos estudos de doutoramento a tempo completo e a tempo parcial será, 
respectivamente, dun máximo de tres e cinco anos. En cada caso, esta duración contarase 
desde a primeira matrícula do/a doutorando/a polo concepto de tutela académica do 
doutoramento ata a presentación da solicitude do depósito da tese de doutoramento. 
2. A duración mínima dos estudos de doutoramento será, a tempo completo e a tempo 
parcial, de 18 meses, contados desde a admisión do/a doutorando/a ata a presentación 
da solicitude do depósito da tese de doutoramento. 
3. No caso de estudantes procedentes de estudos de doutoramento regulados por normativas 
anteriores ao Real decreto 99/2011 ou traslados de expedientes doutras universidades, ou 
con estudios previos noutro programa regulado polo Real decreto 99/2011, computará aos 
efectos de duración mínima o período en tutela académica previo á matrícula na UDC no 
programa de doutoramento verificado polo Real decreto 99/2011, sempre que o cambio de 
programa ou traslado de expediente non se acompañe de cambio de proxecto. 
4. Cando, nun mesmo programa de doutoramento, o/a doutorando/a utilizase ambas as 
modalidades de matrícula, computarase para todos os efectos a duración dos estudos de 
doutoramento en termos de estudos a tempo completo, coa consideración de que un ano 
de matrícula a tempo parcial equivale a 0,6 anos de matrícula a tempo completo. 
Artigo 25. Prórrogas para a realización dos estudos de doutoramento a tempo completo 
e a tempo parcial (modificado por acordo do Consello de Goberno do 26 de xaneiro de 2017) 
1. Se a solicitude do depósito da tese de doutoramento non se presenta transcorrido o prazo 
establecido, a CAPD podería autorizar a prórroga do prazo, logo da solicitude do/a 
doutorando/a. A prórroga sería dun ano nos estudos de doutoramento a tempo completo 
e de dous anos nos estudos de doutoramento a tempo parcial. De forma excepcional, 
podería ampliarse este prazo en ambos os casos en outro ano adicional. A autorización 
das citadas prórrogas farase de forma motivada e de acordo coa normativa da UDC. 
2. A simultaneidade de estudos non será motivo para a concesión de prórroga. 
Artigo 26. Baixa definitiva nun programa de doutoramento (acordo do Consello de 
Goberno do 26 de xaneiro de 2017) 
Son causas de baixa definitiva no programa:  
a) Non ter superados os complementos de formación no prazo máximo de tres cuadrimestres 
consecutivos.  
b) Non ter presentado o plan de investigación nos prazos establecidos.  
c) Dous informes negativos consecutivos na av aliación negativa do plan de investigación e o 
documento de actividades.  
d) Non ter superada a defensa da tese nos prazos establecidos pola normativa. 
  
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 16 de un total de 31 página(s).


 
17 
Artigo 27. Baixa temporal nun programa de doutoramento 
O/a doutorando/a poderá solicitar á CAPD a baixa temporal no programa por enfermidade, 
embarazo ou por calquera outra causa prevista pola normativa vixente por un período máximo 
dun ano, ampliable ata un ano máis. A CAPD pronunciarase sobre se procede acceder ao 
solicitado polo/a doutorando/a, de acordo coa normativa da universidade. As actividades 
desenvoltas polo/a doutorando/a durante a baixa temporal non poderán incluírse no 
documento de actividades e os períodos de baixa temporal no programa non computarán no 
prazo de desenvolvemento da tese a que fan referencia os artigos 24 e 25 deste regulamento. 
Capítulo VIII. Organización da  formación e do expediente do 
alumnado 
Artigo 28. Competencias e destrezas que adquirirá o alumnado 
Os estudos de doutoramento garantirán, como mínimo, a adquisición polo alumnado das 
competencias básicas, destrezas e habilidades recollidas no art. 5 do Real decreto 99/2011, 
así como aquelas outras que figuren no Marco Español da Cualificación para a Educación 
Superior (MECES). 
Artigo 29. Documento de actividades do/a doutorando/a 
1. Unha vez matriculado/a no programa, materializarase para cada doutorando/a o 
documento de actividades personalizado para efectos do rexistro individualizado. Nel 
inscribiranse todas as actividades de interese para o desenvolvemento do/a doutorando/a 
segundo o que estableza a escola de doutoramento e será avaliado anualmente pola 
CAPD. 
2. Este documento deberá axustarse ao formato establecido, rexistrarse na aplicación 
informática e deberá quedar constancia documental que acredite a realización das 
actividades realizadas polo alumnado. 
3. O/a doutorando/a terá acceso a este documento para anotar e actualizar as actividades 
que realice no contexto do programa. Os seus rexistros serán validados pola CAPD após 
a valoración do/a titor/a e o/a director/a, logo de que a administración comprobe a 
autenticidade/veracidade dos méritos alegados, de ser o caso. 
4. Ao documento de actividades terán acceso, para as funcións que correspondan en cada 
caso, o/a doutorando/a, o/a seu/súa titor/a, o/a seu/súa director/a de tese, a CAPD, a 
escola de doutoramento e o persoal de administración responsable.  
Artigo 30. Plan de investigación 
1. Antes de seis meses, que comezarán a contar desde a data da matrícula, o/a doutorando/a 
elaborará un plan de investigación que incluirá a metodoloxía que empregará e os 
obxectivos que se han de alcanzar, así como os medios e a planificación temporal para 
acadalo. O plan deberá ser presentado e avalado co informe do/s director/es e do/a titor/a 
e deberá ser aprobado pola CAPD. Este plan poderase mellorar e detallar no proceso de 
avaliación anual, contando co aval do/a titor/a e o/a director/a. 
2. Anualmente, a CAPD avaliará o plan de investigación e o documento de actividades, e 
disporá para realizar a avaliación dos informes que para tal efecto deberán emitir o/a titor/a 
e o/a director/a. A avaliación positiva será requisito indispensable para continuar no 
programa. No caso de avaliación negativa, que será debidamente motivada, o/a 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 17 de un total de 31 página(s).


 
18 
doutorando/a deberá ser de novo avaliado/a no prazo de seis meses, para o cal elaborará 
un novo plan de investigación. No suposto de producirse unha nova avaliación negativa, 
causará baixa definitiva no programa. 
Artigo 31. Compromiso de supervisión 
1. As funcións de supervisión, tutela e seguimento dos/as doutorandos/as reflectiranse nun 
compromiso de supervisión. O devandito compromiso será asinado por unha 
representación específica designada pola UDC, o/a titor/a e o/a doutorando/a, nun prazo 
máximo dun mes que comezará a contar desde a data de matrícula, mentres que a 
sinatura do/a director/a se incorporará no momento da súa designación. Este compromiso 
de supervisión engadirase ao documento de actividades do/a doutorando/a no momento 
da súa sinatura por todas as persoas implicadas. 
2. No compromiso de supervisión especificarase a relación académica entre o/a 
doutorando/a e a UDC, os seus dereitos e deberes, incluídos os posibles dereitos de 
propiedade intelectual e/ou industrial derivados da investigación, así como a aceptación 
do procedemento de resolución de conflitos e a súa duración. Incluiranse tamén os 
deberes do/a titor/a do/a doutorando/a e do seu director ou directora de tese. 
3. No compromiso de supervisión deberán figurar as condicións en que se publicará a tese 
de doutoramento. 
Artigo 32. Resolución de conflitos 
1. As dúbidas ou controversias que xurdiren en relación cos axentes implicados no 
desenvolvemento do programa de doutoramento serán levadas polas persoas interesadas 
en primeiro termo ante a CAPD. 
2. No caso de que as controversias conclúan nun conflito, a súa resolución corresponderá á 
escola de doutoramento. O acordo será comunicado por resolución do/a director/a ou 
presidente/a do órgano ás partes afectadas. As persoas lexitimadas poderán presentar 
recurso de alzada contra esta resolución perante o/a reitor/a da UDC ou persoa en quen 
delegar. 
Capítulo IX. Tese de doutoramento 
Artigo 33. A tese de doutoramento 
1. A tese de doutoramento consistirá nun traballo orixinal de investigación relacionado cos 
campos científico, técnico ou artístico do programa de doutoramento cursado polo/a 
doutorando/a. 
2. A tese de doutoramento redactarase, como norma xeral, en lingua galega, castelá, inglesa 
ou portuguesa ou no idioma de uso común no ámbito científico, técnico ou artístico do que 
se trate. Porén, a escola de doutoramento poderá autorizar a súa redacción noutro idioma, 
logo de que a CAPD informe favorablemente e garanta que o tribunal estará en condicións 
de xulgala. No caso de que se redacte nunha lingua distinta do galego ou do castelán, a 
tese deberá incluír un anexo no propio volume da tese, que conterá un resumo de, polo 
menos, tres mil palabras en galego ou en castelán. 
3. A tese de doutoramento deberá incluír polo menos: un resumo, unha introdución, os 
obxectivos, a metodoloxía, os resultados, as conclusións e a bibliografía, así como os 
informes de valoración da tese por parte do/a director/a e titor/a. A UDC valorará a 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 18 de un total de 31 página(s).


 
19 
posibilidade de publicar unha guía de boas prácticas para a dirección de teses de 
doutoramento e mais unha guía de estilo para a presentación da tese de doutoramento. 
Artigo 34. Procedemento de autorización da tese para a súa defensa 
1. Unha vez que remate a elaboración da tese e logo do informe favorable do/a director/a ou 
directores e, no seu caso, do/a titor/a, o/a doutorando/a solicitaralle á CAPD a autorización 
para a súa defensa de acordo co procedemento establecido para o efecto en cada caso. 
2. Unha vez autorizada a presentación da tese para a súa defensa por parte da CAPD, esta 
remitirá coa maior brevidade posible á escola de doutoramento a seguinte documentación: 
a) Informe de autorización para a defensa da tese emitido pola CAPD. 
b) Un exemplar da tese en soporte papel asinado polo/a doutorando/a, polo seu director/a 
ou directores e, de ser o caso, polo/a titor/a e un exemplar en formato electrónico 
(PDF). 
c) Toda a documentación requirida no caso de que se solicite a mención internacional 
e/ou tese por compendio de publicacións, segundo o establecido no presente 
regulamento. 
d) Documento de actividades actualizado e o plan de investigación acompañado dos 
informes favorables do/a titor/a e do/a director/a. 
e) Unha proposta da composición do tribunal que xulgará a tese aprobada pola CAPD, 
formado por doutores/as especialistas na materia da tese de doutoramento, con 
experiencia investigadora acreditada e segundo o establecido no art. 36 do presente 
regulamento. 
3. Unha vez que a escola de doutoramento ten recibida toda a documentación da tese e 
constatado que o expediente está completo e correcto, abrirase un período de exposición 
pública de 10 días hábiles en período lectivo, coa garantía da máxima difusión institucional 
para que calquera doutor/a poida examinar a tese e dirixirlle por escrito as consideracións 
que estimar oportunas á escola de doutoramento. Co fin de facilitar a consulta das teses, 
a UDC valorará a posibilidade de habilitar un procedemento telemático, sempre que non 
concorran limitacións derivadas do art. 14.6 do Real decreto 99/2011. 
4. Ao rematar o período de exposición pública, a escola de doutoramento valorará a tese 
tendo en conta o informe da CAPD e as alegacións recibidas, de ser o caso. Asemade, a 
escola de doutoramento poderá convocar ao/á doutorando/a e/ou director/a ou solicitarlle 
resposta razoada das alegacións ou outra información que considerar necesaria, e poderá 
consultar á CAPD e/ou contar coa colaboración doutros/as doutores/as externos/as para 
o asesoramento na avaliación da tese. 
5. Tras a valoración da tese, a escola de doutoramento decidirá aprobar ou denegar a 
continuidade dos trámites, e deixará rexistro desta decisión no expediente do/a 
doutorando/a. Esta decisión seralle comunicada ao/á director/a ou directores da tese de 
doutoramento, ao/á doutorando/a e mais á CAPD. 
6. No caso de denegación da continuidade dos trámites, que deberá estar debidamente 
motivada, a escola de doutoramento comunicará ao/á doutorando/a as vías que poidan 
conducir a corrixir axeitadamente a súa tese de doutoramento, antes de proceder a unha 
nova solicitude de depósito. 
7. No caso de aprobación de continuidade, procederase á aprobación do tribunal nos termos 
establecidos no art. 36 do presente regulamento. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 19 de un total de 31 página(s).


 
20 
8. Unha vez que se nomee o tribunal titular e os membros suplentes, comunicarase o 
nomeamento á CAPD e ao/á director/a, e farase chegar a cada un deles a notificación da 
súa designación. A CAPD enviará  aos membros do tribunal un exemplar da tese de 
doutoramento e o expediente do/a doutorando/a. A partir deste momento, disporán de 20 
días naturais para enviarlle á escola de doutoramento un informe individual e razoado en 
que se valore a tese e figure explicitamente o ditame sobre se procede ou non a 
autorización para a súa defensa. 
9. Unha vez recibidos os informes, a escola de doutoramento disporá se procede ou non a 
defensa pública ou, de ser o caso, a interrupción da súa tramitación, o que se comunicará 
por escrito ao/á doutorando/a, aos/ás directores/as da tese e á CAPD. 
10. De ser denegada a autorización da defensa da tese pola escola de doutoramento, o/a 
doutorando/a poderá solicitar a certificación literal dos ditames a que se refire o parágrafo 
anterior. No caso de ser autorizada a defensa, o/a doutorando/a poderá solicitar a 
certificación literal dos informes despois da súa defensa. 
11. A defensa pública deberá realizarse nun prazo máximo de tres meses desde a posta a 
disposición do tribunal da documentación especificada anteriormente neste mesmo artigo, 
exemplar de tese e expediente do/a doutorando/a, salvo causas debidamente xustificadas. 
Se se supera este prazo, deberán iniciarse de novo os trámites de autorización da tese 
para súa defensa. 
12. Ao longo do proceso de autorización da defensa da tese, o/a doutorando/a estará 
obrigado/a á introdución dos datos da súa tese na base TESEO segundo o procedemento 
e prazos que estableza a UDC. 
Artigo 35. Teses con protección de dereitos 
1. No compromiso documental incluiranse as cláusulas oportunas para garantir a non 
difusión dos contidos no caso de teses de doutoramento en que existan cláusulas de 
confidencialidade con empresas ou aquelas que poidan dar lugar a dereitos de propiedade 
industrial e intelectual e dos que non se poida realizar a difusión de contidos antes de estar 
debidamente protexidos. 
2. Este tipo de tese formalizarase en dúas versións: a reducida, en que se eliminarán os 
contidos afectados polo deber de non difusión ou polo deber de segredo ou 
confidencialidade; e o exemplar completo, que ficará arquivado na universidade baixo 
compromiso de confidencialidade. 
3. O exemplar reducido será o que se deposite para a súa consulta pola comunidade 
científica de doutores/as. Esta versión deberá coincidir co contido da exposición e defensa 
pública da tese. 
4. A versión completa será a que se lles entregue aos membros do tribunal para a súa 
avaliación. Os membros do tribunal deberán asinar o correspondente compromiso de 
confidencialidade sobre os contidos dos que non se pode facer unha difusión pública. 
5. Se o tribunal desexa formular cuestións ao/á doutorando/a sobre os contidos protexidos, 
estas intervencións faranse en sesión privada, con carácter previo ou posterior á pública. 
6. Unha vez aprobada a tese, o exemplar reducido será o que se publique no repositorio 
institucional. Unha vez que se realicen as oportunas proteccións ou venza o prazo de 
confidencialidade, o/a doutorando/a poderá solicitar, logo de acreditar estas 
circunstancias, a súa substitución polo exemplar completo. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 20 de un total de 31 página(s).


 
21 
Artigo 36. Tribunal de avaliación (modificado por acordos do Consello de Goberno do 23 de 
abril de 2013, do 24 de xullo de 2014 e do 22 de xullo de 2015) 
1. A CAPD, oído o/a director/a da tese (e/ou de ser o caso, o/a titor/a) proporá unha relación 
de seis membros do tribunal que avaliará a tese. 
2. Unha vez admitida a trámite a tese de doutoramento pola CAPD, a escola de 
doutoramento avaliará a proposta de tribunal remitida pola CAPD. Esta proposta irá 
acompañada dun informe individualizado e razoado sobre a idoneidade de cada un dos 
membros propostos para xulgar a tese mediante a mención da especialidade ou 
especialidades da súa investigación, as publicacións, os proxectos de investigación e 
outras actividades ou méritos que consideren oportunos, así como a aceptación expresa 
dos membros propostos. 
3. O tribunal encargado de xulgar a tese será nomeado pola escola de doutoramento entre 
os seis especialistas propostos pola CAPD e estará constituído por tres titulares e dous 
suplentes. Entre os membros do tribunal nomearase un/unha presidente/a e un/unha 
secretario/a do tribunal, que se designará, preferentemente, entre os membros do tribunal 
da UDC. No caso de que ningún membro do tribunal pertenza á UDC, a CAPD deberá 
presentar un informe xustificativo e, de ser o caso, designar outro/a profesor/a da UDC 
como responsable da recepción das actas e da súa posterior entrega na unidade 
administrativa correspondente. 
4. En caso de renuncia por causa xustificada dun/dunha integrante titular do tribunal, 
procederase a substituílo/a polo/a suplente correspondente seguindo a orde da proposta 
de suplentes do tribunal.  
5. Na composición do tribunal, deben respectarse os seguintes requisitos:  
a) Todos os membros deberán ser doutores/as e con experiencia investigadora 
acreditada. Entenderase por experiencia acreditada o cumprimento dalgún dos 
requisitos establecidos para ser director/a de tese no presente regulamento. O 
profesorado dos corpos docentes universitarios poderá formar parte dos tribunais de 
teses de doutoramento, aínda que estean en situación de excedencia, xubilación, 
servizos especiais ou en comisión de servizos, coa consideración, neste derradeiro 
caso, como pertencente á universidade en que se atope prestando os seus servizos. 
O profesorado contratado laboral poderá formar parte dos tribunais de teses de 
doutoramento, aínda que estea en situacións equivalentes ás do persoal dos corpos 
docentes universitarios. 
b) O tribunal estará formado por unha maioría de membros externos á UDC, ás 
institucións colaboradoras no programa ou na Escola de Doutoramento e ao 
profesorado do programa de doutoramento. En ningún caso poderán formar parte do 
tribunal máis de un membro pertencente á mesma institución. 
c) No caso de teses presentadas por compendio de publicacións, non poderán formar 
parte do tribunal os/as coautores/as das publicacións. 
d) En ningún caso poderán formar parte do tribunal o/a director/a ou codirectores da tese 
nin, de ser o caso, o/a titor/a, salvo nos casos de teses presentadas no marco de 
acordos bilaterais de cotutela con universidades estranxeiras que así o teñan previsto, 
ou nos casos de teses presentadas en programas de doutoramento conxuntos con 
universidades estranxeiras, en virtude dos correspondentes convenios. 
e) No caso da mención internacional no título de doutor/a, cando menos un/unha 
experto/a pertencente a algunha institución de ensinanza superior ou centro de 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 21 de un total de 31 página(s).


 
22 
investigación de prestixio non española, co título de Doutor/a, e distinto/a do/a 
responsable da estadía sinalada no art. 40, ten que formar parte do tribunal titular. 
Para tal efecto, nomearase tamén como membro suplente un/unha doutor/a que 
cumpra as condicións recollidas no parágrafo anterior. 
f) A composición do tribunal procurarase que sexa paritaria (ningún sexo deberá ter unha 
representación inferior ao 33%) salvo que non sexa posible por razóns debidamente 
motivadas, que deberán expresarse no documento de proposta do tribunal de tese 
remitido pola CAPD á EIDUDC. O establecido neste punto deberase tamén respectar 
na proposta de membros suplentes. 
g) Non poderá formar parte da proposta dun tribunal quen incorra en calquera das causas 
de abstención establecidas no art. 23 da Lei 40/2015, de 1 de outubro, de réxime 
xurídico do sector público. 
Artigo 37. Acto de defensa pública da tese (modificado por acordos do Consello de 
Goberno do 23 de abril de 2013 e do 22 de xullo de 2015) 
1. Unha vez autorizada a defensa pública da tese, o/a doutorando/a deberá efectuar o 
pagamento das taxas dos dereitos de exame do grao de doutor/a na unidade 
administrativa que se determine. 
2. Unha vez realizado tal pagamento de taxas, o órgano designado pola escola de 
doutoramento remitirá ao/á secretario/a do tribunal os documentos que deberán ser 
cubertos no acto de defensa da tese de doutoramento:  
a) Acta de constitución do tribunal. 
b) Acta da sesión. 
c) Sobres oficiais para recoller os informes confidenciais sobre a tese para os efectos da 
mención cum laude e premio extraordinario. 
3. O/A presidente/a do tribunal convocará o acto de defensa da tese de doutoramento, e o/a 
secretario/a comunicará, polo menos con 10 días naturais de antelación, o día, o lugar e 
mais a hora do citado acto á escola de doutoramento, que fará a publicidade pertinente. 
4. A defensa da tese deberá realizarse en sesión pública durante o período lectivo do 
calendario académico e terá lugar na propia universidade española en que o/a 
doutorando/a estivese matriculado/a ou, no caso de programas de doutoramento 
conxuntos, nos termos que indiquen os convenios de colaboración. Calquera outra opción 
requirirá da autorización expresa da escola de doutoramento, e deberase asegurar, en 
todo momento, o cumprimento da presente normativa e dos procesos establecidos para a 
súa avaliación. 
5. En casos debidamente xustificados por circunstancias que imposibiliten a presenza física 
dun membro do tribunal, a escola de doutoramento poderá autorizar a súa participación 
por videoconferencia, a condición de que os outros dous membros do tribunal estean 
presentes no acto. En ningún caso, este membro ausente poderá ser o/a presidente/a ou 
o/a secretario/a do tribunal. 
6. Se no acto de defensa e exposición pública da tese non se presentase algún membro do 
tribunal titular, incorporaranse os/as suplentes cumprindo o requisito sobre a maioría de 
membros externos á Universidade e ás institucións colaboradoras no programa de 
doutoramento. Se isto non fose posible, o/a presidente/a do tribunal suspenderá o acto de 
lectura e comunicaralle este feito á escola de doutoramento, que poderá autorizar a 
defensa nas 24 horas seguintes. De non ser factible, o/a presidente/a convocará de novo 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 22 de un total de 31 página(s).


 
23 
o acto de defensa da tese de doutoramento nos termos fixados no presente regulamento. 
7. Os membros do tribunal deberán expresar a súa opinión sobre a tese e poderán formular 
cantas cuestións e obxeccións consideraren oportunas, ás que o/a doutorando/a deberá 
contestar. Así mesmo, os/as doutores/as presentes no acto poderán formular cuestións e 
obxeccións, e o/a doutorando/a responder, todo isto no momento e forma que sinale o/a 
presidente/a do tribunal. 
Artigo 38. Cualificación da tese de doutoramento (modificado por acordo do Consello de 
Goberno do 24 de setembro de 2013) 
1. Unha vez finalizada a defensa da tese por parte do/a doutorando/a, o tribunal emitirá un 
informe sobre esta e a cualificación global de acordo coa seguinte escala: Non apto, 
aprobado, notable e sobresaínte. O/A secretario/a do tribunal redactará acta de colación 
do título de doutor/a, que incluirá información relativa ao desenvolvemento do acto de 
defensa e a cualificación. Se o/a doutorando/a solicitou optar á mención internacional do 
título de doutor/a, o/a secretario/a do tribunal incluirá na acta de colación a certificación de 
cumprimento dos requisitos esixidos. O/A presidente/a do tribunal comunicará, en sesión 
pública, a cualificación. 
2. O tribunal poderá propor que a tese obteña a mención cum laude se a cualificación global 
é de sobresaínte e se emite en tal sentido o voto secreto positivo por unanimidade. A 
escola de doutoramento regulamentará o procedemento para a materialización da 
concesión final da devandita mención en sesión diferente da correspondente á de defensa 
da tese. 
3. O/A secretario/a do tribunal, ou profesor/a en quen delegar, será responsable da 
documentación correspondente á defensa da tese de doutoramento, que deberá remitir 
debidamente cuberta á unidade administrativa responsable dos estudos de doutoramento 
na UDC no prazo máximo de cinco días hábiles posteriores ao día de exposición e defensa 
da tese para o seu arquivo e documentación. 
Artigo 39. Arquivo da tese de doutoramento 
1. Unha vez aprobada a tese de doutoramento, a UDC, a través do servizo competente, 
ocuparase do seu arquivo en formato electrónico aberto nun repositorio institucional e 
remitirá, en formato electrónico, un exemplar seu, así como toda a información 
complementaria que for necesaria, ao Ministerio competente na materia para os efectos 
oportunos. 
2. En circunstancias excepcionais determinadas pola CAPD, como poden ser, entre outras, 
a participación de empresas no programa, a existencia de convenios de confidencialidade 
con empresas ou a posibilidade de xeración de patentes que recaian sobre o contido da 
tese, a escola de doutoramento habilitará procedementos que garantan a non publicidade 
destes aspectos. 
Artigo 40. Mención internacional do título de doutor/a (modificado por acordo do Consello 
de Goberno do 26 de xaneiro de 2017) 
1. O título de doutor/a poderá incluír no seu anverso a mención «Doutoramento 
internacional», sempre que concorran as seguintes circunstancias: 
a) Que, durante a etapa de realización da tese, o/a doutorando/a realizase unha estadía 
mínima de tres meses fóra de España nunha institución de ensino superior ou centro 
de investigación de prestixio, cursando estudos ou realizando traballos de 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 23 de un total de 31 página(s).


 
24 
investigación. A estadía e as actividades teñen que ser avaladas polo/a director/a e 
autorizadas pola CAPD, e incorporaranse ao documento de actividades. 
b) Que parte da tese, polo menos o resumo e as conclusións, se redacte e sexa 
presentada nunha das linguas habituais para a comunicación científica no seu campo 
de coñecemento, distinta a calquera das linguas oficiais en España. Esta norma non 
será de aplicación cando as estadías, os informes e os/as expertos/as procedan dun 
país de fala hispana. 
c) Que a tese fose informada por un mínimo de dous/dúas expertos/as doutores/as 
pertencentes a algunha institución de educación superior ou instituto de investigación 
non española. 
d) Que polo menos un/unha experto/a pertencente a algunha institución de educación 
superior ou centro de investigación non español, co título de doutor/a, e distinto/a da 
persoa responsable da estadía mencionada no apartado a), forme parte do tribunal 
avaliador da tese e sexa distinto/a dos/das dous/dúas expertos/as referidos/as no 
apartado c). 
2. A CAPD deberá remitir á escola de doutoramento a documentación acreditativa da 
estadía, a súa autorización para realizala e os informes dos/as dous/dúas expertos/as 
externos/as, xunto co resto de documentación, para que poida proceder á autorización da 
defensa da tese de doutoramento. 
Artigo 41. Tese por compendio de artigos de investigación 
1. A tese poderá consistir no conxunto de traballos que o/a doutorando/a ten publicados, ou 
conta coa aceptación definitiva para a súa publicación, durante a etapa de realización da 
tese de doutoramento. O conxunto destes traballos deberá abordar o proxecto de tese 
incluído no seu plan de investigación. Ademais, para ser incluída nesta modalidade de 
presentación da tese, como regra xeral, cada publicación debe facer constar a adscrición 
do/a doutorando/a á universidade en que está a realizar o programa de doutoramento. 
2. No momento do depósito da tese na escola de doutoramento, o/a doutorando/a presentará 
a seguinte documentación adicional:  
a) Informe do/s director/es da tese coa aprobación da CAPD, onde se especifique a 
idoneidade da presentación da tese baixo esta modalidade; a contribución do/a 
doutorando/a, no caso de que haxa máis coautores/as; e os indicios de calidade das 
publicacións presentadas. 
b) Aceptación por escrito dos/as coautores/as de que o/a doutorando/a presente o 
traballo como parte da tese. 
c) Renuncia por escrito dos/as coautores/as non doutores/as á presentación dos traballos 
como parte doutra tese de doutoramento. 
3. O órgano responsable dos estudos de doutoramento na universidade poderá establecer 
criterios específicos de calidade que deberán cumprir as publicacións que conforman a 
tese de doutoramento. En todo caso, os mencionados criterios deberán requirir cando 
menos o que segue: 
a) Que a tese inclúa un mínimo de tres artigos de investigación, publicados ou con 
aceptación definitiva para a súa publicación. Os artigos deben estar publicados en 
revistas indexadas na listaxe do ámbito correspondente do Journal Citation Reports  
(SCI e/ou SSCI). Naquelas áreas en que non sexa aplicable este criterio, substituirase 
polas bases relacionadas pola Comisión Nacional Avaliadora da Actividade 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 24 de un total de 31 página(s).


 
25 
Investigadora (CNEAI) para estas áreas. 
b) Que os traballos sexan contribucións aceptadas en publicacións de ámbito e prestixio 
internacional con revisión por pares. 
4. Ademais dos requisitos xerais indicados no parágrafo anterior, a tese debe incluír: 
a) Unha introdución, que especificamente conterá unha xustificación razoada da unidade 
e coherencia temática e metodolóxica da tese; os obxectivos que cómpre alcanzar; 
unha discusión xeral que dote de coherencia e unidade os diferentes traballos; as 
conclusións; e a bibliografía común. 
b) Unha copia íntegra das publicacións, xa sexan publicadas, xa sexan con aceptación 
definitiva para a súa publicación, onde conste necesariamente o nome e a filiación do/a 
autor/a. Deben ficar claramente explícitos os nomes e a filiación de todos os coautores, 
a súa orde, así como a referencia completa da publicación, a editorial e o ISSN ou 
ISBN. No caso dos artigos con aceptación definitiva para a súa publicación e que na 
presentación da tese aínda non estean publicados, engadirase o código de 
identificación do mesmo (o DOI nas publicacións dixitais). 
5. Ningún dos artigos incluídos na tese poderá ser anterior á data de matriculación no 
programa de doutoramento.  
Capítulo X. Teses en réxime de cotutela 
Artigo 42. Principios básicos e procedemento administrativo da cotutela (modificado por 
acordo do Consello de Goberno do 26 de xaneiro de 2017) 
1. Enténdese cotutela como a dirección conxunta do traballo de investigación conducente á 
obtención do título de doutor/a, por parte de investigadores/as da UDC e doutra 
universidade ou organismo de investigación estranxeiro (en adiante, institucións). 
Deberanse respectar as lexislacións vixentes para temas de doutoramento existentes en 
cada país. De ser o caso, terase en conta a normativa para a obtención da mención 
internacional no título de doutor/a. 
2. Asinarase un convenio marco entre as dúas institucións interesadas, que estableza as 
liñas xerais de cooperación. Para cada cotutela que se poña en marcha, asinarase un 
convenio específico baseado no principio da reciprocidade, que terá vixencia desde a 
sinatura do convenio ata a finalización dos trámites correspondentes para a obtención do 
título de doutor/a ou até a finalización do período máximo de duración da tese segundo o 
establecido neste regulamento. En virtude do convenio específico, cada institución 
recoñecerá para todos os efectos ao seu persoal investigador as tarefas de dirección da 
tese independentemente do lugar da defensa da tese e emisión do título de doutor/a. Os/as 
reitores/as (ou representantes legais que correspondan) asinarán os convenios de 
colaboración marco e específico a proposta da institución en que se vaia ler a tese de 
doutoramento. Os convenios deberán ser remitidos á vicerreitoría/unidade competente e 
aprobados pola escola de doutoramento.  O convenio de cotutela específico deberá ser 
asinado cando menos un ano antes da data de depósito da tese na escola de 
doutoramento. As estancias e as actividades serán reflectidas no convenio específico de 
cotutela.  
3. O/a doutorando/a matricularase en cada unha das institucións, mais con dispensa de 
pagamento naquela onde non vaia ser lida a tese.  
4. As persoas candidatas á preparación do doutoramento en cotutela efectuarán o seu 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 25 de un total de 31 página(s).


 
26 
traballo baixo o control e a responsabilidade dun director ou directora de tese en cada 
unha das institucións interesadas. 
5. O tempo de preparación da tese repartirase entre as dúas institucións por períodos de 
estadía alternativos en cada unha delas. O tempo de estadía mínimo nunha das dúas 
institucións non será inferior a seis meses, de modo que se completará o período restante 
na outra. A devandita estadía, que poderá ser previa á sinatura do convenio, poderá 
realizarse dunha soa vez ou en varios períodos. 
6. Na portada da tese deberá figurar que a tese se realiza en cotutela entre as dúas 
institucións.  
7. A lingua de escritura e defensa da tese respectará a normativa vixente na institución que 
emita o título, salvo indicación noutro sentido reflectida no convenio específico. 
8. A tese será obxecto dunha defensa única nunha das dúas institucións, que será a 
encargada da emisión do título coa mención de cotutela coa outra institución implicada. 
Unha vez que se admita a trámite a tese, o tribunal ante o que deba defenderse será 
proposto, de común acordo, polas dúas institucións, e a súa composición atenderá á 
lexislación sobre tribunais vixente no estado ao que pertence a institución en que se 
defende a tese. O financiamento dos gastos do profesorado estranxeiro que forme parte 
do tribunal será responsabilidade da institución en que este actúe. Na devandita proposta, 
deberá figurar, cando menos, un representante de cada institución.  
O tribunal designarase pola institución en que vaia defenderse a tese de doutoramento. A 
institución que designe o tribunal enviaralle unha notificación da súa designación á outra 
institución e, se nun prazo de 30 días non recibe alegación ningunha, considerarase 
aprobado. 
9. A escola de doutoramento realizará o seguimento e control das teses realizadas en réxime 
de cotutela. 
Artigo 42 bis. Título de doutor/a de teses en réxime de cotutela (aprobado polo Consello 
de Goberno do 26 de xaneiro de 2017) 
No suposto de que a tese de doutoramento se realice codirixida ou cotutelada por dous ou 
máis doutores/as dunha universidade española e outra estranxeira, conforme ao previsto no 
art. 15.2 do Real decreto 99/2011, do 28 de xaneiro, e non estea enmarcada nun programa 
conxunto, no anverso do título de Doutor/a farase constar unha dilixencia co seguinte texto: 
“Tese en réxime de cotutela coa Universidade U ˮ, sempre que concorran as circunstancias 
recollidas no art. 42 deste regulamento.  
Capítulo XI. Doutoramento Industrial 
Artigo 43 Mención Doutoramento Industrial no título de Doutor/a (aprobado polo Consello 
de Goberno do 26 de xaneiro de 2017) 
1. O título de doutor/a poderá incluír no seu anverso a mención “Doutoramento industrial”, 
sempre que concorran as seguintes circunstancias: 
a) A existencia dun contrato laboral ou mercantil co/coa doutorando/a. O contrato 
poderase celebrar por unha empresa do sector privado ou do sector público, así como 
por unha Administración Pública. 
b) O/a doutorando/a deberá participar nun proxecto de investigación industrial ou de 
desenvolvemento experimental que se desenvolva na empresa ou Administración 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 26 de un total de 31 página(s).


 
27 
Pública na que se preste o servizo, que non poderá ser unha Universidade. O proxecto 
de investigación industrial ou de desenvolvemento experimental no que participe o/a 
doutorando/a ten que ter relación directa coa tese que realiza. Esta relación directa 
acreditarase mediante unha memoria que terá que ser visada pola Universidade. 
2. No caso de que o proxecto de investigación industrial ou de desenvolvemento 
experimental se execute en colaboraci ón entre a Universidade e a empresa ou 
Administración Pública na que preste servizo o/a doutorando/a, subscribirase un convenio 
de colaboración marco entre as partes. Neste convenio indicaranse as obrigas da 
Universidade e as obrigas da empresa ou Administración Pública, así como o 
procedemento de selección dos/as doutorandos/as. 
3. O/A doutorando/a terá un/unha titor/a de tese designado/a pola Universidade e un/unha 
responsable designado/a pola empresa ou Administración Pública, que poderá ser, no seu 
caso, director/a da tese de acordo coa normativa propia de doutoramento. 
Capítulo XII. Premio extraordinario 
Artigo 44. Premio extraordinario de doutoramento (modificado por acordos do Consello de 
Goberno do 24 de setembro de 2013 e do 26 de xaneiro de 2017) 
1. As teses de doutoramento defendidas na UDC ás que lle fose outorgada a mención cum laude 
poderán ser obxecto de mención especial de premio extraordinario de doutoramento na UDC. 
2. Para os efectos exclusivos da obtención do premio extraordinario de doutoramento, cada 
un dos membros do tribunal que avalíe a tese emitirá unha serie de valoracións numéricas 
confidenciais nun formulario específico. A dita valoración ponderará o nivel das 
contribucións orixinais da tese e o seu grao de innovación dentro do campo de 
coñecemento que corresponda. 
3. A UDC establecerá anualmente o número de premios extraordinarios que concederá e os 
prazos e o procedemento da convocatoria dos premios extraordinarios. Na devandita 
convocatoria, incluirase a relación de criterios específicos que se aplicarán na selección 
das teses no relativo á concesión da mención do premio extraordinario.  
4. O/a reitor/a, a proposta da escola de doutoramento, nomeará anualmente os tribunais 
encargados de elaborar a proposta de concesión de premios extraordinarios de 
doutoramento. 
5. Para poder pertencer ao devandito tribunal, teranse que cumprir os seguintes requisitos: 
a) Ter cando menos un sexenio de investigación concedido. 
b) Non ser un/unha dos/as directores/as, codirectores/as ou titores/as das teses que optan 
ao premio extraordinario. 
c) Non ser coautor/a de ningunha das patentes, artigos ou traballos relacionados co 
contido da tese do alumnado que concorre ao premio. 
6. O tribunal estará constituído, como mínimo, por cinco membros titulares e dous suplentes. 
Na súa composición garantirase a presenza equilibrada dos ámbitos implicados. O 
tribunal, unha vez constituído, e logo do exame da documentación achegada e das 
deliberacións oportunas, resolverá por maioría a proposta das teses merecedoras de 
premio extraordinario, axustándose ao número máximo previsto. 
7. Para a avaliación, o tribunal basearase nos criterios de avaliación fixados anualmente pola 
escola de doutoramento, criterios que deben facerse públicos na convocatoria do premio, 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 27 de un total de 31 página(s).


 
28 
e en ningún caso poderá someterse ás persoas aspirantes ao mencionado premio á 
realización de exercicios ou probas adicionais. Sexa como for, estes criterios terán en 
conta, polo menos: 
a) A cualificación da tese, obtida da valoración confidencial emitida por cada un dos 
membros do tribunal. 
b) O currículo relacionado ca tese do alumnado que opta ao premio, en particular: 
 Patentes concedidas e libros ou artigos publicados en revistas científicas 
orixinados polos traballos de investigación que culminaron na elaboración da tese. 
 As presentacións ou actas de congresos orixinados polos traballos de investigación 
que culminaron na elaboración da tese. 
8. O tribunal enviará a proposta da concesión á escola de doutoramento para a súa 
valoración e esta remitirá a súa proposta á Secretaría Xeral para a súa aprobación polo 
Consello de Goberno. O servizo administrativo responsable dos estudos de doutoramento 
notificaralle ao alumnado que obtivera o premio unha notificación formal do acordo, que 
se anotará no seu expediente académico. Igualmente, nas certificacións académicas e no 
título de doutor/a, farase constar a mención de premio extraordinario de doutoramento 
correspondente. 
9. Os/as doutores/as aos/ás que se lles concedese o premio extraordinario de doutoramento 
terán exención de prezos públicos pola expedición do título de doutor/a. 
10. A mención do premio extraordinario farase constar no título de doutor/a, de acordo coas 
normas que dite o ministerio competente. Sen prexuízo do anterior, a UDC poderá dispor 
o recoñecemento documental de mención de premio extraordinario de doutoramento na 
forma oportunamente determinada. 
Capítulo XIII. Expedición de títulos 
Artigo 45. Títulos e suplemento europeo do título de doutor/a (modificado por acordo do 
Consello de Goberno do 26 de xaneiro de 2017) 
1. A superación dos estudos de doutoramento dará dereito á obtención do título de doutor/a, 
coa denominación que figure no RUCT. 
2. Con anterioridade á expedición do título, a universidade entregaralles ás persoas 
interesadas unha certificación supletoria provisional que substituirá ao título e gozará de 
idéntico valor a efectos do exercicio dos dereitos a el inherentes, en tanto non se produza 
a súa expedición material. Dita certificación incluirá os datos esenciais que deben figurar 
no título correspondente e o número de rexistro nacional de titulados universitarios oficiais, 
e será asinada polo/a Reitor/a. A certificación supletoria provisional terá unha validez de 
un ano desde a data de emisión da certificación. Dito prazo de validez deberá constar na 
propia certificación supletoria provisional, e será prorrogable cando por causas técnicas 
non puidera a Universidade expedir o título. 
3. A denominación dos títulos de doutor/a será: doutor ou doutora pola UDC. Así mesmo, a 
expedición material do título incluirá información sobre o programa de doutoramento 
cursado, de acordo co establecido ao respecto no Real decreto 1002/2010, do 5 de agosto, 
sobre expedición de títulos universitarios oficiais. 
4. Para os programas Erasmus Mundus  e títulos conxuntos, estarase ao disposto nos 
convenios e acordos establecidos e a lexislación estatal en materia destes títulos. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 28 de un total de 31 página(s).


 
29 
5. O título de doutor/a do alumnado estranxeiro producirá todos os efectos que lles outorga 
a lexislación vixente. 
6. O suplemento europeo ao título de Doutor/a é o documento que acompaña ao mencionado 
título universitario de carácter oficial e validez en todo o territorio nacional coa información 
unificada, personalizada para cada titulado/a universitario/a, sobre o programa seguido, 
os resultados obtidos, as capacidades profesionais adquiridas e o nivel da súa titulación 
no sistema nacional de Educación Superior. 
7. A expedición do suplemento europeo ao título de Doutor/a, así como o relativo ao contido, 
características do soporte documental e personalización do documento, e formato 
electrónico, axustaranse ás normas establecidas no Real decreto 22/2015, do 23 de 
xaneiro, polo que se establecen os requisitos de expedición do suplemento europeo ao 
título e se modifica o Real decreto 1027/2011, do 15 de xullo, polo que se establece o 
marco español de cualificacións para a Educación Superior. Non obstante, o suplemento 
europeo ao título de Doutor/a expedirase de acordo co modelo establecido no anexo I do 
Real decreto 195/2016, do 13 de maio. 
Capítulo XIV. Dereitos do alumnado 
Artigo 46. Dereitos específicos do alumnado de doutoramento 
1. Ademais dos dereitos recoñecidos por norma estatal, autonómica ou da propia UDC, o 
alumnado de doutoramento ten os seguintes dereitos específicos: 
a) A recibir unha formación investigadora de calidade, que promova a excelencia 
científica e atenda á equidade e a responsabilidade social.  
b) A contar cun/cunha titor/a que oriente o seu proceso formativo e máis un/unha director/a 
e, no seu caso, codirector/a ou codirectores/as, que supervisen a realización da tese. 
c) A procura da integración dos/as doutorandos/as en grupos e redes de 
investigación. 
d) A coñecer a carreira profesional da investigación e a que se promovan oportunidades 
de desenvolvemento da carreira investigadora. 
e) A participar en programas e convocatorias de axudas para a formación investigadora 
e para a mobilidade nacional e internacional. 
f) A contar co recoñecemento e a coñecer os mecanismos de protección da propiedade 
intelectual a partir dos resultados da tese de doutoramento e dos traballos de 
investigación. As publicacións resultantes dos traballos rexeranse pola normativa de 
propiedade intelectual. 
g) A ser considerados como persoal investigador en formación, de conformidade co 
Estatuto do Persoal Investigador, coa Carta Europea do Investigador e no que se 
estableza na Lei da Ciencia, da Tecnoloxía e a Innovación (LCTI). 
h) A ter representación nos órganos de goberno como persoal investigador nos termos 
establecidos nos Estatutos da UDC e nos regulamentos e normas electorais da UDC. 
i) A participar no seguimento dos programas de doutoramento e nos procesos de 
avaliación institucional, nos termos previstos nos sistemas de garantía da calidade e 
demais normativa vixente. 
j) O alumnado das ensinanzas de doutoramento internacional poderán participar en 
programas de mobilidade durante o período de investigación do seu programa. A 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 29 de un total de 31 página(s).


 
30 
duración destas estadías será a establecida na súa normativa reguladora. 
k) Ter dereito de acceso ao campus e ás súas instalacións de uso público ou colectivo, 
de acordo coas regras para tal efecto establecidas pola UDC. 
2. A escola de doutoramento, no seu regulamento de réxime interno, poderá desenvolver e 
concretar os dereitos e deberes contidos neste regulamento. 
3. No compromiso documental asinado pola universidade e o/a doutorando/a farase referencia 
a estes dereitos e ao sistema e procedemento de resolución de conflitos, e tamén se 
considerarán os aspectos específicos relativos aos dereitos de propiedade intelectual ou 
industrial que poidan xerarse no ámbito do concreto programa de doutoramento. 
Capítulo XV. Obrigas do alumnado 
Artigo 47. Obrigas do alumnado 
1. Son deberes do alumnado de doutoramento os establecidos no art. 13 do Real decreto 
1791/2010, do 30 de decembro, polo que se aproba o Estatuto do Estudante Universitario 
e os establecidos nos Estatutos da UDC e, no seu caso, os establecidos para o persoal 
investigador en formación. 
2. O alumnado comprométese a desenvolver as actividades formativas programadas nos 
estudos de doutoramento, a documentalas no rexistro individualizado de control, e a levar 
a cabo a investigación obxecto do plan de investigación, baixo o seguimento e a 
supervisión do/a titor/a e o/a director/a da tese. 
3. Así mesmo, debe asumir as seguintes obrigas que, a título meramente enunciativo, se 
concretan en: 
a) Realizar as actividades formativas, de obrigada realización e superación en cada 
programa. 
b) Asinar e respectar o compromiso documental. 
c) Atender, observar e seguir as indicacións e recomendacións que lle fagan o seu titor/a 
e/ou director/a de tese en relación coas actividades formativas programadas ou non 
no doutoramento. 
d) Informar regularmente ao/á titor/a e/ou director/a de tese da realización de tales 
actividades e da evolución do traballo de investigación, dos resultados obtidos, e dos 
problemas que lle puider xurdir no seu desenvolvemento. 
e) Presentar nos prazos establecidos pola CAPD o plan de investigación e o documento 
de actividades individualizado, para someterse a avaliación da actividade realizada no 
prazo previsto pola normativa. 
f) Dedicar á realización do programa de doutoramento, incluída a tese, o número de 
horas que se estableza no compromiso documental. 
g) Someterse ás regras de organización e uso de bens e equipos do centro onde realice 
a investigación. 
h) Cumprir os prazos e os deberes establecidos no presente regulamento. 
Disposición transitoria primeira. Programas de ordenacións anteriores 
Os programas regulados por ordenacións anteriores quedarán completamente extinguidos 
antes do 30 de setembro de 2017, sen que se poida ofertar matrícula de novo ingreso en 
concepto de tutela académica de tese de doutoramento a partir do curso 2013/14. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 30 de un total de 31 página(s).


 
31 
Disposición transitoria segunda: codireccións de teses de doutoramento (aprobada polo 
Consello de Goberno do 31 de maio de 2016) 
Para que os/as estudantes de programas de doutoramento aos/ás que resulte de aplicación 
a Resolución Reitoral do 23/05/2016, sobre procedemento de incorporación a programas de 
doutoramento regulados polo Real decreto 99/2011, poidan proseguir os seus estudos nos 
ditos programas, bastará, no caso de teses con mais dun director, con que só un dos 
codirectores cumpra os requisitos establecidos no art. 10 deste regulamento. 
Disposición adicional primeira. Normas de permanencia nos estudos de doutoramento 
A normativa de permanencia do alumnado en estudos de doutoramento na UDC rexerase 
polo disposto no capítulo 7 do presente regulamento. 
Disposición adicional segunda. Situacións non consideradas no presente regulamento 
As situacións excepcionais non reguladas polo presente regulamento serán resoltas pola 
escola de doutoramento. 
Disposición derrogatoria única. Derrogación normativa 
Queda derrogada a Normativa para estudos de doutoramento aprobada no Consello de 
Goberno do 22 de maio de 2008, e o Regulamento de estudos de doutoramento da UDC, 
aprobado no Consello de Goberno do 30 de outubro de 2008 e modificado por acordo do 
Consello de Goberno do 20 de decembro de 2011. 
Disposición final  
Este regulamento entrará en vigor ao día seguinte da súa aprobación no Consello de Goberno 
da UDC. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: I6JAI1N0DJFAG8DT1V5SMN1V
Este documento es copia auténtica de un documento custodiado por la Universidade da Coruña. Fecha de creación: 31/01/2017 14:44:17  Página 31 de un total de 31 página(s).
