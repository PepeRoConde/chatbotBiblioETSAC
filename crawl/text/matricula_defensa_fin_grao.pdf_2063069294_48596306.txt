 
 
Páxina 1 de 4 
 
 
NORMATIVA REGULADORA DA MATRÍCULA E A DEFENSA DO TRABALLO FIN 
DE GRAO (TFG) E  DO TRABALLO FIN DE MESTRADO UNIVERSITARIO (TFM) 
Aprobada polo Consello de Goberno de 19 de decembro de 2013 
Modificada polo Consello de Goberno de 30 de abril e 24 de xullo de 2014 
Modificada polo Consello de Goberno do 29 de xaneiro de 2015 
Modificada polo Consello de Goberno do 28 de xuño de 2016 
Modificada polo Consello de Goberno do 29 de xuño de 2017 
(Texto consolidado) 
 
 
O Consello de Goberno é competente para aprobar o calendario académico no que se 
establecen os períodos lectivos, as datas das convocatorias de avaliación de materias 
do primeiro e do segundo cuadrimestre, as da segunda oportunidade e as 
correspondentes ao adianto destas convocatorias, así como as datas de sinatura e 
entrega de actas. 
Este calendario non fixa datas concretas para a defensa dos TFG e TFM, xa que logo 
tampouco fixa unha convocatoria adiantada para esta, sendo cada Facultade ou 
Escola autónoma para poder establecer as convocatorias nas datas que estime 
oportunas, respectando o disposto no artigo 3º desta Normativa. 
Por outra banda o cambio de denominación dos diferentes órganos unipersoais da 
Universidade fai aconsellable que no apartado 3 da disposición final desta Normativa  
non se especifique unha denominación concreta dunha vicerreitoría que interprete e 
desenvolva a citada normativa, senón unha referencia ao órgano que ostente as 
competencias en materia de xestión académica. 
Con base nestas consideracións, modifícase o artigo 3.2 e a Disposición final da 
Normativa reguladora da matrícula e a defensa do traballo fin de grao (TFG) e do 
traballo fin de Mestrado Universitario (TFM), aprobada polo Consello de Goberno do 
19/12/2013, que queda como segue: 
Artigo 1º.- Matrícula do TFG e do TFM  
 
1.1. A matrícula do TFG e do TFM realizarase dentro do prazo xeral para matrícula 
ordinaria que estableza a Universidade, efectuando o abono dos prezos públicos que 
correspondan, conforme aos créditos que teñan  asignados.  
 
No caso de ter pendente de superar outras materias para rematar os estudos de Grao 
ou Mestrado, a matrícula realizarase de forma conxunta no prazo indicado.  
 
1.2. Para formalizar a matrícula do TFG, o alumnado poderá ter pendentes como 
máximo 78 créditos para completar os estudos, incluídos os correspondentes ao TFG, 
e deberá matricularse tamén de todas as materias necesarias para rematar o plan de 
estudos do Grao.  
 
Aqueles alumnos que estean en posesión dun título universitario oficial  
correspondente á ordenación académica anterior e accedan ao Grao equivalente ou 
que proveña da súa titulación, poderán realizar a matrícula do TFG sempre que se 
matriculen de todos os créditos que lles restan para finalizar os seus estudos, ate o 
máximo sinalado no parágrafo anterior, con independencia do curso das materias 
matriculadas.  
 

 
 
Páxina 2 de 4 
 
Poderán realizar a mesma matrícula aqueles alumnos que iniciaron os estudos 
universitarios oficiais conforme a anterior ordenación académica e se incorporan ao 
Grao, así como os alumnos procedentes doutra universidade e/ou titulación.  
 
1.3. Para poder formalizar a matrícula do TFM será requisito imprescindible 
matricularse tamén de todas as materias necesarias para rematar o plan de estudos 
do mestrado.  
 
1.4. Os estudantes que participen en programas de mobilidade ou dobres titulacións 
poderán matricularse do TFG ou do TFM ment res realizan o programa de mobilidade. 
O seu réxime será  establecido regulamentariamente. 
 
1.5. A matrícula dará dereito á defensa do TFG ou do TFM en dúas oportunidades no 
curso no que estea matriculado o alumno, e sempre que cumpra os requisitos para a 
súa avaliación.  
 
1.6. No caso de que o/a estudante non obteña avaliación positiva, non concorra a 
ningunha das oportunidades da convocatoria ou non reúna os requisitos para 
presentar o traballo, por ter materias pendentes, deberá formalizar unha nova 
matrícula noutro curso académico e aboar os prezos públicos correspondentes aos 
créditos do TFG ou do TFM para poder dispor dunha nova convocatoria.  
 
Unha vez formalizada a matrícula do TFG ou do TFM non procederá a devolución dos 
prezos aboados por ningunha das causas sinaladas anteriormente.  
Artigo 2º.- Realización do TFG e do TFM 
 
2.1. O TFG supón a realización, por parte de cada estudante e de forma individual ou 
en grupo, dun proxecto, unha memoria ou un estudo concreto baixo a supervisión dun 
ou máis directores. 
Para o desenvolvemento en grupo do Traballo será preciso que o Centro teña prevista 
esta modalidade no seu regulamento, fundament almente como proxecto coordinado, e 
que exista unha clara delimitación de tarefas entre os membros do grupo, de xeito que 
sexa perfectamente avaliable a participación de cada estudante no resultado global. A 
cualificación e o título do traballo será sempre individual para cada estudante. 
Neste traballo deben integrarse e desenvolverse os contidos formativos recibidos, así 
como as capacidades, competencias e habilidades adquiridas durante o período de 
docencia do grao. 
2.2. O TFM supón a realización, por parte de cada estudante, de forma individual, dun 
proxecto, memoria ou estudo concreto, baixo a supervisión dun ou máis directores.  
Artigo 3º.- Defensa do TFG e do TFM 
 
3.1. O TFG e o TFM só poderán ser defendidos e avaliados unha vez que se teña 
constancia de que o/a estudante superou todos os créditos necesarios para a 
obtención do título de Grao ou Mestrado, agás os correspondentes aos propios TFG 
ou TFM. 
No caso dos programas de mobilidade ou de dobre titulación estarase ao previsto 
regulamentariamente.   

 
 
Páxina 3 de 4 
 
Nos programas de simultaneidade de estudos aprobados polo Consello de Goberno, 
os TFG só poderán ser defendidos e avaliados unha vez que se teña constancia de 
que o estudante superou todos os créditos establecidos no programa como necesarios 
para a obtención dos títulos de Grao, agás os correspondentes aos propios TFG, e se 
teña efectuada de forma previa a separación dos expedientes académicos que 
correspondan a cada titulación, de acordo co establecido na normativa específica de 
cada programa de simultaneidade. 
 
3.2. Para a súa defensa e avaliación, o estudante disporá dunha convocatoria con 
dúas oportunidades en cada curso académico. 
Nas titulacións de Grao e nas de Mestrados Universitarios de 60 e de 120 créditos 
ECTS, a primeira oportunidade de defensa e avaliación dos TFG e dos TFM 
realizarase nos meses de maio/xuño/xullo. A segunda oportunidade de defensa e 
avaliación dos TFG e dos TFM realizarase nos meses de xullo/setembro. 
3.3. Nos programas de simultaneidade de estudos de Grao aprobados polo Consello 
de Goberno (cuxa estrutura así o requira) e nos Mestrados Universitarios de 90 
créditos ECTS, a primeira oportunidade de defensa e avaliación dos TFG e dos TFM 
realizarase nos meses de xaneiro/febreiro. A segunda oportunidade naquelas datas 
que estableza cada Facultade/Escola, no segundo cuadrimestre. 
En todos os casos, as Facultades/Escolas, respectarán as datas límite que, para a 
sinatura e entrega de actas, consten no calendario académico aprobado polo Consello 
de Goberno. 
3.4.  De forma excepcional e sempre que o estudante non teña pendente máis que a 
superación do TFG ou do TFM para rematar os seus estudos de Grao ou de Mestrado 
Universitario, poderá defendelo naquelas datas que estableza cada Facultade/Escola, 
desde o inicio do curso académico ate a data límite de sinatura e entrega de actas de 
segunda oportunidade que conste no calendario académico aprobado polo Consello 
de Goberno; pero respectando sempre o número máximo de dúas oportunidades do 
que poderá facer uso en cada curso académico. 
 
3.5. O estudante defenderá os seus TFG e TFM pública e presencialmente. 
Só naquelas titulacións de Grao en non sexa viable este sistema, polo elevado número 
de estudantes matriculados, a defensa do TFG poderá realizarse por outros 
mecanismos alternativos, entre os que poden figurar o formato congreso, a exposición 
de pósters etc. Os regulamentos de defensa dos TFG dos centros, regularán as 
modalidades de presentación e de defensa dos TFG que poidan ser utilizadas. 
A guía docente correspondente ao TFG establecerá os procedementos de defensa 
destes, así como os criterios de avaliación en cada modalidade que se permita, de 
acordo co disposto no plan de estudos de cada título e co acordado pola Comisión 
Académica do centro. 
O/a estudante pode solicitar defender o TFG de forma non-presencial.  

 
 
Páxina 4 de 4 
 
A súa solicitude, suficientemente motivada e acreditada nos estremos que 
correspondan, deberá dirixila ao Presidente da Comisión de Planes de Estudo, 
delegada do Consello de Goberno, para que sexa resolta por este órgano que 
comprobará que se dan as condicións legais,  técnicas, administrativas e económicas 
necesarias. 
Artigo 4º.- Avaliación dos TFG e TFM 
 
4.1. A avaliación dos TFG e TFM realizarase por tribunais nomeados e constituídos ao 
efecto. 
Os tribunais de avaliación configuraranse da forma que establecer a Xunta de centro 
ou, no seu caso, a comisión que tiver as competencias delegadas, segundo o número 
de alumnos matriculados e a temática dos diferentes TFG e TFM que se presentaren. 
4.2. Cada tribunal estará formado como mínimo por tres persoas e os correspondentes 
suplentes. Todas elas deberán ser membros do profesorado do centro que imparte o 
título de grao ou Mestrado. O/a director/a do TFG e do TFM non poderá formar parte 
do tribunal. 
4.3. Cada tribunal contará cunha persoa que o presida e outra que exerza como 
secretaria, designadas ambas de acordo cos criterios que estableza cada Xunta de 
centro. O resto dos membros terán a consideración de vogais.  
4.4. Excepcionalmente, para a avaliación dos TFG, a Vicerreitoría competente en 
materia de xestión académica poderá autorizar, previa solicitude do centro, 
debidamente xustificada, que a avaliación non se realice por un tribunal. Neste caso, o 
centro determinará o procedemento de avaliación, que deberá figurar na solicitude de 
autorización e realizarase de acordo cos criterios de avaliación da guía docente. A 
xustificación das solicitudes basearase nas características e peculiaridades propias 
dos planes de estudo, ou polo elevado número de estudantes matriculados nos Graos. 
Disposición final 
 
1. Quedan derrogadas todas as disposicións de igual ou inferior rango que se opoñan 
á presente normativa. 
2. En particular, deberán adaptarse ao previsto na presente normativa os 
regulamentos dos TFG nos títulos de Grao, correspondentes aos distintos centros 
elaborados conforme ás “Directrices para a elaboración dos Regulamentos relativos ao 
Traballo de Fin de Grao nos Graos da UDC”, aprobadas polo Consello de Goberno do 
22 de xullo de 2011, e, no seu caso, aqueles regulamentos ou normas dos TFM, 
aprobadas polas Xuntas de centro, no uso das súas competencias. 
3. Facúltase á persoa titular da Vicerreitoría con competencias en xestión académica e 
títulos para interpretar e desenvolver esta normativa.  