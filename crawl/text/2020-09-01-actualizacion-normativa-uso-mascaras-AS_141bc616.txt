 
1 
 
ACTUALIZACIÓN DO PLAN DE PREVENCIÓN E HIXIENE FRONTE Á COVID-
19 PARA O CURSO 2020-2021 
01/09/2020 
 
O Plan de prevención e hixiene fronte á COVID-19 para o curso 20-21 dos centros da Universidade 
da Coruña é un documento en revisión permanente en función da evolución dos feitos e da nova 
información de que se dispoña respecto da enfermidade e das instrucións que se reciban das 
autoridades competentes. 
A Consellería de Sanidade, na súa Resolución do 17 de xullo de 2020, da Secretaría Xeral Técnica 
da Consellería de Sanidade, pola que se dá publicidade do Acordo do Consello da Xunta de 
Galicia, do 17 de xullo de 2020, polo que se introducen determinadas modificacións nas medidas 
de prevención previstas no Acordo do Consello da Xunta de Galicia, do 12 de xuño de 2020, sobre 
medidas de prevención necesarias para facer fronte á crise sanitaria ocasionada polo COVID -19, 
unha vez superada a fase III do Plan para a transición cara a unha nova normalidade (DOG do 18 
de xullo de 2020), indica entre outras o seguinte: 
Dous. Modifícase o número 1.3 do anexo, que queda coa seguinte redacción: 
1.3. Obrigatoriedade do uso de máscaras. 
a) Obriga xeral. 
Para as persoas de seis ou máis anos será obrigatorio o uso da máscara en todo momento, tanto 
cando se estea na vía pública e en espazos ao aire libre como cando se estea en espazos 
pechados de uso público ou que se encontren abertos ao público, aínda que se poida garantir a 
distancia de seguridade interpersoal de 1,5 metros. 
Así mesmo, de conformidade co artigo 6.1.b) do Real decreto lei 21/2020, do 9 de xuño, de 
medidas urxentes de prevención, contención e coordinación para facer fronte á crise sanitaria 
ocasionada polo COVID -19, para as persoas de seis ou máis anos será obrigatorio o uso de 
máscara nos medios de transporte aéreo, marítimo, en autobús ou por ferrocarril, así como nos 
transportes públicos e privados complementarios de viaxeiros en vehículos  de ata nove prazas, 
incluído o condutor. 
b) Regras específicas. 
1ª) Na realización de adestramentos e na celebración de competicións dentro da actividade 
deportiva federada de competencia autonómica, aplicarase, respecto ao uso da máscara, o 
recollido especificamente no protocolo das federacións deportivas respectivas. 
2ª) No caso de colectivos artísticos que desenvolvan actos e espectáculos culturais, aplicaranse 
as regras específicas do número 2.9 e, respecto da produción e rodaxe de obras audiovisuais, 
aplicaranse as medidas previstas no número 2.10. 
3ª) No caso dos coros e agrupacións vocais de canto, das orquestras, bandas e outras agrupacións 
musicais, da celebración de congresos, encontros, reunións de negocio, conferencias, eventos e 
actos similares  e da actividade formativa en conservatorios, escolas de música e danza, 
observarase o indicado especificamente nas medidas recollidas nos números 2.11, 2.12, 3.33 e 
3.41, respectivamente. 
4ª) Nos centros docentes observarase, respecto ao uso da máscara, o recollido especificamente 
no correspondente protocolo. 
Código Seguro De Verificación tmLKDqbT+J7jB5tYmz+gsw==Estado Data e hora
Asinado Por José Antonio Bouzas Gómez Asinado 01/09/2020 12:43:29
Observacións Páxina 1/2
Url De Verificación https://sede.udc.gal/services/validation/tmLKDqbT+J7jB5tYmz+gsw==


 
2 
 
O 31 de agosto de 2020 publicase actualización das recomendacións do Ministerio de 
Universidades á Comunidade Universitaria para adaptar o curso universitario 2020- 2021 a unha 
presencialidade adaptada e medidas de actuación das Universidades ante un caso sospeitoso ou 
un positivo de COVID-19. 
Neste documento anéxase o documento actualizado e elaborado conxuntamente polo Ministerio 
de Sanidade e polo Ministerio de Universidades, coas medidas de prevención e hixiene fronte á 
COVID-19 para centros universitarios nel curso 2020-2021, que indica no seu punto 2c que: 
É obrigatorio o uso da máscara para todas as persoas que accedan ao centro e en todos os 
espazos do centro, durante a permanencia no mesmo, seguindo as recomendacións da autoridade 
sanitaria e a normativa vixentes en cada Comunidade Autónoma, e insistindo na súa correcta 
utilización. Recoméndase o uso da máscara hixiénica, a poder ser reutilizable, para alumnado, 
profesorado e persoal administrativo de servizos. 
De forma xeral, a obrigación contida no parágrafo anterior non será aplicable nos seguintes 
supostos: 
a) Persoas que presenten algún tipo de dificultade respiratoria que poida verse agravada polo uso 
de máscara.  
b) Persoas nas que o uso de máscara resulte contraindicado por motivos de saúde debidamente 
xustificados.  
c) Persoas en situación de discapacidade ou dependencia que non poidan quitarse a máscara se 
precisan.  
d) Persoas que presenten alteracións de conduta que fagan inviable a súa utilización.  
e) Desenvolvemento de actividades nas que, pola propia natureza destas, resulte incompatible o 
uso da máscara.  
 
Co fin de actualizar os plans de prevención e hixiene fronte á COVID-19 para o curso 2020-21 dos 
centros da Universidade da Coruña á normativa vixente no referente ao uso de máscaras hai que 
indicar que: 
É obrigatorio o uso da máscara para todas as persoas que accedan ao centro e en todos os 
espazos do centro, durante a permanencia no mesmo, seguindo as recomendacións da autoridade 
sanitaria e a normativa vixentes en cada Comunidade Autónoma, e insistindo na súa correcta 
utilización. Recoméndase o uso da máscara hixiénica, a poder ser reutilizable, para alumnado, 
profesorado e persoal administrativo de servizos. 
Esta obrigación non será aplicable  aos supostos indicados no documento actualizado o 31 de 
agosto de 2020 coas recomendacións do Ministerio de Universidades á Comunidade Universitaria 
para adaptar o curso universitario 2020- 2021 a unha presencialidade adaptada e medi das de 
actuación das Universidades ante un caso sospeitoso ou un positivo de COVID-19. 
 
Por tal motivo deberase substituír  no documento todas as referencias ao  uso non obrigatorio da 
máscara no centro  coa excepción dos supostos antes indicados ou que o persoa estea nun 
despacho de uso individual e sen presencia de outras persoas. 
 
A Coruña a 1 de setembro de 2020 
Código Seguro De Verificación tmLKDqbT+J7jB5tYmz+gsw==Estado Data e hora
Asinado Por José Antonio Bouzas Gómez Asinado 01/09/2020 12:43:29
Observacións Páxina 2/2
Url De Verificación https://sede.udc.gal/services/validation/tmLKDqbT+J7jB5tYmz+gsw==
