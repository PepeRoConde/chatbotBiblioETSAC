 
 
POLÍTICA DO SISTEMA INTERNO DE INFORMACIÓN DA UNIVERSIDADE DA CORUÑA 
1. Obxecto e finalidade 
En cumprimento do estabelecido na Directiva (UE) 2019/1937, do 23 de outubro, relativa á 
protección das persoas que informen sobre infraccións do Dereito da Unión e n a Lei 2/2023, 
do 20 de febreiro, reguladora da protección das persoas que informen sobre infraccións 
normativas e de loita contra a corrupción, o Sistem a Interno de Información da Universidade 
da Coruña é a canle preferente de información sobre as accións ou omisións ás que se refire 
o artigo 2 da Lei 2/2023: aquelas que poidan ser constitutivas de infraccións do Dereito da 
Unión Europea ou de infraccións penais ou administrativas graves ou moi graves. 
A finalidade do Sistema Interno de Información da Universidade da Coruña é o de colaborar 
para a consolidación dunha cultura de integridade, garantir o cumprimento normativo e o uso 
eficiente dos recursos públicos. 
2. Ámbito. Quen pode facer uso do Sistema Interno de Información? 
Poden remitir información a través do Sistema Interno de Información da Universidade da 
Coruña as seguintes persoas: 
- As que sexan ou fosen empregadas públicas da Universidade da Coruña 
- As que manteñan ou mantivesen coa Universidade da Coruña calquera outra relación 
laboral, as que presten ou prestasen servizos como voluntarias e as que son ou foron  
beneficiarias dunha bolsa ou axuda, desenvolvan a súa actividade nas dependencias da 
Universidade da Coruña. 
- As que estean ou estivesen contratadas pola Universidade da Coruña por medio de 
calquera dos contratos, públicos ou privados, regulados na Lei de contratos do sector público, 
o persoal ao seu servizo e as súas subcontratistas. 
- As que participen ou participasen en procedementos de selección de persoal ou de 
contratistas tramitados pola Universidade da Coruña. 
- As que sexan ou fosen membros do Claustro, do Consello de Goberno e do Consello Social 
da Universidade da Coruña sen teren a condición de empregadas públicas. 
Alén das anteriores, poden ser destinatarias das medidas de protección ás persoas 
informantes previstas na Lei 2/2023, as seguintes: 
- As representantes legais das persoas empregadas públicas da Universidade da Coruña que 
asistan ou asesoren a persoa informante. 
- Ás persoas físicas que asistan ou asesoren a persoa informante. 
- Ás persoas físicas relacionadas coa persoa inform ante e que poi dan sufrir represalias, 
incluídas as súas compañeiras de traballo ou familiares. 

 
 
- As persoas xurídicas nas que a informante traballe ou traballase ou teña ou tivese unha 
participación ou influencia significativa. 
3. Responsábel do Sistema Interno de Información 
A persoa que ocupe a Vicexerencia de Coordinación é a responsábel do Sistema I nterno de 
Información da Universidade da Coruña. 
4. A canle interna de información 
A canle interna de información da Universidade da Coruña é accesíbel a través da web 
institucional https://udc.gal/canleinternainformacion/  
5. Forma de presentar informacións 
- As información poden ser realizadas de forma verbal ou escrita. 
As informacións verbais poderán realizarse por medio dunha comunicación telefónica coa 
persoa responsábel do Sistema Interno de Información ou a través dun sistema de 
mensaxaría de voz. Tamén poderán realizarse por medio dunha reunión presencial. 
As informacións escritas poderán ser realizadas por medio de correo postal ou de calquera 
outro medio electrónico habilitado para tal efecto. 
- As informacións poden ser nominativas ou anónimas. 
- A persoa informante ten dereito a indicar un enderezo postal ou electrónico ou calquera 
outro medio seguro para a recepción de notificacións. Tamén poderá renunciar expresamente 
a recibir comunicacións do Sistema Interno de Información da UDC. 
6. Protección de datos persoais 
- Só serán obxecto de tratamento os datos persoais indispensábeis para o coñecemento e a 
investigación das accións ou omisións obxecto de comunicación. Serán inmediatamente 
suprimidos os datos que non resulten indispensábeis para eses fins ou os que non estean 
relacionados coas condutas obxecto deste procedemento. 
- Os datos obxecto de tratamento serán conservados polo tempo estritamente necesario para 
decidir sobre a procedencia de iniciar unha investigación ao respecto. En todo caso, 
decorridos tres meses desde a recepción da información sen que se inicie unha investigación, 
procederase á súa supresión. Só serán conservados, de forma anonimizada, os datos 
imprescindíbeis para deixar constancia do funcionamento do sistema. 
- Para o tratamento dos datos persoais obtidos a través do Sistema Interno de Información 
facilitaráselles ás persoas titulares a seguinte información: 
a) A identidade da persoa responsábel do tratamento, que é a responsábel do Sistema 
Interno de Información. 
b) A finalidade do tratamento. 

 
 
c) A posibilidade de exercer os dereitos de acceso, rectificación, cancelación e oposición 
recoñecidos nos artigos 15 a 17 da Lei orgánica de protección de datos (LOPD). 
- O acceso aos datos persoais contidos no Sistema Interno de Información fica restrinxido á 
persoa responsábel do Sistema e ás que o xestionen de forma directa (Xerencia, Vicexerencia 
responsábel dos recursos humanos, Secretaría Xeral, Asesoría Xurídica, as encargadas do 
tratamento legalmente designadas e a delegada de protección de datos). 
7. Dereitos das persoas informantes 
A persoa informante terá as seguintes garantías ante o Sistema de Interno de Información da 
Universidade da Coruña: 
a) Decidir se desexa formular a súa información de forma anónima ou nominativa. 
b) A que a súa identidade non sexa revelada a terceiras persoas. 
c) Decidir se desexa formular a súa información verbalmente ou por escrito. 
d) A indicar un enderezo físico ou electrónico ou un lugar seguro para a recepción das 
comunicacións que lle remita o Sistema de Interno de Información. 
e) A renunciar a recibir comunicacións do Sistema de Interno de Información. 
f) Actuar asistida por avogado ou avogada. 
g) Exercer os dereitos que lle recoñece a LOPD. 
h) Coñecer o estado de tramitación da súa denuncia e os resultados da investigación. 
i) A acceder ás medidas de apoio previstas no artigo 37 da Lei 2/2023. 
j) A seren protexidas fronte a represalias, de conformidade co disposto no artigo 38 da Lei 
2/2023. 
8. Dereitos das persoas afectadas 
As persoas afectadas polas informacións recibidas a través do Sistema de Interno de 
Información gozarán das seguintes garantías, de conformidade co disposto no artigo 39 da 
Lei 2/2023: 
a) Á presunción de inocencia e á protección da súa honra. 
b) Ao sixilo sobre a súa identidade. 
c) A coñecer o estado de tramitación e acceder ao expediente. 
d) A formular cantas alegacións e propor cantos medios de proba considerar oportunos para 
a defensa dos seus dereitos. 
e) Actuar asistida por un avogado ou avogada. 
f) Exercer os dereitos que lle recoñece a LOPD. 

 
9. Recepción de informacións 
- As informacións recibidas no Sistema de Información Interna da UDC serán rexistradas e 
asignaráselles un código de identificación. 
- Notificarase a recepción  de cada información presentada no prazo máximo de cinco días , 
salvo que a persoa informante renunciase expresamente a recibir comunicacións do Sistema 
Interno de Información. 
10. Admisión de informacións 
No prazo de dez días, contados desde a recepción da información, a persoa responsábel do 
Sistema adoptará algunha das seguintes decisións: 
- Admisión a trámite. 
- Inadmisión. 
- Remisión ao Ministerio Fiscal se os feitos comunicados puidesen ser constitutivos de delito. 
- Remisión á autoridade competente para tramitar o procedemento sancionador que 
corresponder. 
11. Instrución 
Sen prexuízo doutras actuacións tendentes a comprobar a verosimilitude  dos feitos obxecto 
de comunicación, entrevistarase a persoa afectada para lle dar a oportunidade de expor a súa 
versión dos feitos e propor os medios de proba que considere adecuados. 
12. Terminación 
- Ao concluíren as actuacións, a persoa responsábel do Sistema Interno de Información 
adoptará, de forma motivada, algunha das decisións seguintes: 
a) Arquivo do expediente. Esta decisión será comunicada ás persoas afectadas e á persoa 
informante, que terá dereito á protección prevista na Lei  2/2023 a non ser que, á  vista das 
actuacións practicadas, se conclúa que a comunicación debeu ter sido inadmitida ou que 
actuou de mala fe. 
b) Remisión ao Ministerio Fiscal se, como consecuencia da instrución, se apreciase a 
existencia de indicios de delito. 
c) Remisión ao órgano competente da Universidade da Coruña para a incoación dun 
expediente disciplinar ou sancionador ou para a adopción das medidas correctoras ou 
restitutorias de carácter non sancionador que procederen. 
d) Remisión á autoridade competente para a incoación do expediente sancionador que 
corresponder. 
- A decisión adoptada polo responsábel do Sistema Interno de Información non será recorríbel 
en vía administrativa, sen prexuízo do recurso que couber contra a resolución que poña fin  
ao procedemento disciplinar ou sancionador iniciado con ocasión dos feitos obxecto da 
comunicación. 
13. Réxime disciplinar 
A Universidade da Coruña sancionará disciplinarmente o incumprimento dos deberes e 
garantías previstas neste regulamento e na Lei 2/2023, de acordo co disposto no TREBEP e 
na Lei de emprego público de Galicia. 