1 
 
REGULAMENTO  DE PRÁCTICAS ACADÉMICAS EXTERNAS EN 
EMPRESAS DE ESTUDANTES DA FACULTADE DE ECONOMÍA E 
EMPRESA 
 
 
As prácticas ocupan un lugar destacado naquelas titulacións e programas nos que se 
recoñece a necesidade de ofrecer unha formación na que se combinen os compoñentes 
teóricos e prácticos, e nos que se consider a que a aprendizaxe práctica e fundamental 
para acadar un perfil profesional axeitado. 
Polo tanto,  cómpre abordar a organización deste compoñente formativo, establecendo 
aquelas consideracións, principios e criterios que permitan a estudantes da Facultade de 
Economía e Empresa da Universidade da Coruña  realizar estadías de  carácter práctico 
en centros de traballo de determinadas empresas e institucións. 
 
1.- OBXECTIVOS DO REGULAMENTO 
1.1. Este documento proponse establecer as condicións básicas que permitan a 
estudantes da Facultade de Economía e Em presa da Universidade da Coruña (en 
adiante, o Centro) realizar  estadías de carácter práctico (en adiante, prácticas) en 
centros de traballo de determinadas empresas ou institucións (en adiante, a Empresa). 
1.2. As prácticas teñen por obxectivo permitir aos estudantes a aplicación práctica dos 
coñecementos adquiridos na súa formación académica e facilita r a súa posterior 
incorporación ao mercado de traballo. Deben ter sempre un carácter formativo, polo que 
non supoñerán a cobertura de ningún posto de traballo na empresa que oferta a práctica. 
1.3. En todo caso, das prácticas non se deriva rá relación laboral , contractual ou 
estatutaria dos estudantes coa Universidade nin coa Empresa. 
2.- CONDICIÓNS XERAIS 
2.1. Este Regulamento queda acollido ao R.D. 1707/2011, de 10 de decembro de 2011, 
polo que se regulan as prácticas académicas externas dos estudantes universitarios e no 
marco do Regulamento sobre a libre elección, aprobado polo Consello de Goberno da 
UDC o 31 de maio de 2005. 
2.2. As prácticas realizaranse ao ampa ro de Convenios de Colaboración que 
desenvolvan un Programa de Cooperación Educativa e se xan suscritos entre as 
empresas e a Universidade da Coruña (en adiante, UDC). 
2.3. As prácticas académicas externas terán dúas modalidad es, curriculares e 
extracurriculares. As primeiras son activ idades académicas integrantes do Plano de 
Estudos de que se trate. As segundas re fírense a prácticas voluntarias que serán 
contempladas no Suplemento Europeo ao Título. 
2.4. Durante as prácticas, os estudantes que as realicen estarán cubertos polo seguro 
escolar correspondente á súa matriculación na UDC e por un seguro de responsabilidade 
civil e de accidentes. 

2 
 
3.- REQUISITOS DOS ESTUDANTES PARA PODER OPTAR ÁS PRÁCTICAS 
3.1. Poderán realizar prácticas académicas externas curriculares: 
Os estudantes que estean matriculados na materia vinculada, segundo o plano de 
estudos de que se trate.  
3.2. Poderán realizar prácticas académicas externas extracurriculares: 
a) Os estudantes matriculados en calquera titulación do Centro que teñan superado, polo 
menos, un 50% dos créditos totais corresponden tes á titulación que estean cursando, e 
que non teñan cubertos os créditos de libre elección de cada titulación. 
b) Os alumnos que, a maiores dos requisitos do apartado anterior, cumpran os 
especificados nas respectivas convocatorias publicadas polo Centro. 
3.3. O Centro unicamente terá a obriga de cubrir a oferta das prácticas externas 
curriculares establecidas como obrigatorias  nos Plans de Estudos das respectivas 
titulacións.  
4.- ORGANIZACIÓN DAS PRÁCTICAS 
4.1. A Subcomisión de prácticas en empresas (en adiante Subcomisión), e o órgano 
colexiado encargado de velar polo correcto de senvolvemento da práctica e, polo tanto, 
da aplicación do presente regulamento. A Subcomisión será nomeada pola Comisión 
Académico-Docente, e presidida polo Coordinador do programa. 
4.2. O Coordinador será o encargado de esta blecer os contactos coas empresas e 
institucións e definir os c ontidos das actividades que desenvolverán os alumnos no seu 
plan de prácticas.  
4.3. A Subcomisión nomeará os profesores t itores das prácticas que  correspondan para  
dirixir e supervisar o de senvolvemento das mesmas, co  fin de facilitar o seu 
cumprimento.  
4.4. A Subcomisión elaborará un impreso mode lo de avaliación que se enviará aos 
titores das empresas e institucións para valorar posteriormente o grao de aproveitamento 
da práctica por parte dos alumnos. 
4.5. Sobre a base dos informes da empres a ou institución, do profesor titor, e da 
Memoria elaborada polo estudante, a Subcomisión cualificará ao estudante. A 
ponderación dos informes na nota final, así como a súa equivalencia en créditos ECTS, 
seguirá as directrices especificadas nos Pla nos de Estudos de cada Titulación. As actas 
coas correspondentes cualificacións, serán firmadas polo Coordinador.   
5.- CONVOCATORIA DE PRÁCTICAS  
5.1. As prácticas ofertadas polo Centro deberán ser obxecto de convocatoria pública, 
con publicidade por medios telemáticos e nos taboleiros habilitados no Centro. No 
contido da oferta de prácticas  deben quedar reflectidos os datos principais das mesmas, 
e o prazo de solicitude.  

3 
 
5.2. Os estudantes tamén poderán solicitar a re alización de prácticas nunha determinada 
empresa coa aprobación de esta, e  a autorización do Centro.  
5.3. Os estudantes que realicen as súas prác ticas mediante a modalidade de Erasmus en 
Prácticas, estarán suxeitos ao cumpriment o das condicións específicas de dita 
convocatoria. Igualmente, para que as prácti cas teñan recoñecemento como  tal (tanto 
curricular como extracurricular) deberán cumpri r con as obrigas xerais establecidas no 
artigo 7 do presente regulamento.  
 
5.5. Cando unha empresa solicite un estudante concreto, deberá contar coa autorización 
do Centro. 
6.- PROCESO DE SELECCIÓN E VALORACIÓN DAS SOLICITUDES  
6.1. A Subcomisión será a encargada de realizar una preselección entre os estudantes 
que soliciten as prácticas.  
a) No caso de prácticas curriculares, ente nderase feita a solicitude ao formalizar a 
matrícula na materia correspondente.  
b) No caso de prácticas extracurriculares, esta solicitude realizarase na convocatoria 
correspondente ofertada polo centro.  
6.2. O proceso de preselección entre aqueles es tudantes que reúnan todos os requisitos 
basearase na nota media ponderada con respec to aos créditos académicos do expediente 
do estudante, e no cumprimento dos requisitos que previamente fixara a empresa, se os 
houbese. En dita ordenación darase priorida de a aqueles estudantes que realizan 
prácticas obrigatorias fronte os que solicitan prácticas voluntarias. 
6.3. Darase a oportuna publicidade de dita or denación  por medios telemáticos e nos 
taboleiros do Centro, abríndose un período de alegacións previo á ordenación definitiva.   
6.4. O número de estudantes preseleccionados para cada unha das prácticas ofertadas 
acordarase, en cada caso, pola Subcomisi ón, tendo en conta as preferencias das 
empresas.   
6.5. O Centro comunicaralles aos estudantes  preseleccionados a súa participación nos 
procesos de selección, indicándolles a Empr esa, o lugar e a data de presentación. A 
antedita Subcomisión elaborará tamén unha lis ta de estudantes suplentes cos mesmos 
criterios do artigo 6.2. 
6.6. A empresa seleccionará, entre os estudant es preseleccionados, a aqueles cuxo perfil 
se adecúe máis ás características da práctica, e indicará a orde das posibles suplencias. 
6.7.  Se un estudante preseleccionado para a realización de unha  práctica rexeita 
participar nun proceso de selección, sen causa xustificad a, quedará excluido para a 
realización de prácticas durante o resto do ano académico. Se un estudante rexeita unha 
práctica ou renuncia unha vez aceptada, sen causa xustificada, non poderá ser 
beneficiario doutra práctica no mesmo curso académico.  

4 
 
6.8. A asignación dun estudante á unha práctic a quedará material izada nun anexo ao 
Convenio referido no artigo 2.2. Este anexo será cumprimentado e asinado polo 
Coordinador, un representante da Empresa e má is polo estudante. O anexo  especificará 
os datos do estudante que rea lizará a práctica e as condic ións particulares desta, 
recollendo a lo menos:  
a) Enderezo onde se realizará a práctica. 
b) Data de comezo e finalización. 
c) Horario. 
d) Liña/s de traballo a desenvolver. 
e) Contía da bolsa ou axuda ao estudo, no seu caso. 
f) Nome do titor profesional. 
g) Nome do titor académico. 
 
7.- OBRIGAS DOS ESTUDANTES SELECCIONADOS 
7.1. Presentar a documentación que lle sexa solicitada pola UDC ou pola Empresa. 
7.2. Cumprir dilixentemente as actividades asignadas pola Empresa, de acordo coas 
liñas de traballo establecidas na convocator ia, e gardar a confidencialidade en relación 
coa información interna da Empresa. 
7.3. Comunicarlle ao titor académico asigna do calquera posible incidencia ou 
reclamación durante a práctica.  
7.4. Elaborar unha memoria final das prácticas  de acordo cos contidos esixidos pola 
subcomisión de prácticas. 
8.- DURACIÓN DAS PRÁCTICAS 
8.1. Nas prácticas externas curriculares a súa duración será a establecida no Plano de 
Estudos correspondente para cada Titulación. 
8.2. No caso de prácticas externas extracurri culares a duración das prácticas para cada 
estudante será de entre 1 e 5 meses. Du rante o período lec tivo, as prácticas non 
excederán de 5 horas diarias nin de 100 hor as ao mes, de xeito que se permita a 
dedicación simultánea aos estudos e ás prácticas.  
8.3. No caso de estudantes que rematen os seus estudos no curso académico que realizan 
as prácticas, estas daranse por rematadas á finalización do período lectivo do curso. 
 
DISPOSICIÓN ADICIONAL 
Os aspectos non recollidos de forma expresa neste regulamento quedan acollidos a o 
R.D. 1707/2011, de 10 de decembro de 2011, polo que se regulan as prácticas 
académicas externas dos estudantes universitarios. 
DISPOSICIÓN FINAL 
Este regulamento será de aplicación a todas aquelas prácticas que comecen a partir do 
día 30 de Marzo de 2012. 