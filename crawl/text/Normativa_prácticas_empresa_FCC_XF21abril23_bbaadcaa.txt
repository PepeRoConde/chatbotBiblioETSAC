Página 1 de 5 
 
NORMATIVA PARA A ORGANIZACIÓN E REALIZACIÓN DE ESTADÍAS DE 
PRÁCTICAS EXTERNAS VINCULADAS AOS PLANS DE ESTUDOS 
VIXENTES NA FACULTADE DE CIENCIAS DA UNIVERSIDADE DA CORUÑA 
(Aprobada en Xunta de Facultade o 21 de abril de 2023) 
 
 
 
 
FACULTADE DE CIENCIAS 
 
 
 
 
 
 
 
 
 
 
 
Na nova ordenación das ensinanzas universitarias derivada da adaptación ao Espazo 
Europeo de Educación Superior, ponse especial énfase na realización de prácticas externas 
en entidades públicas ou privadas de ámbito nacional ou internacional por parte dos/as 
estudantes universitarios/as. Isto faise dende a consciencia de que a combinación dunha 
axeitada formación teórica universitaria co coñecemento aplicado das técnicas e das 
metodoloxías desenvolvidas no campo profesional, constitúen a base máis sólida para a 
formación integral do/a estudante universita rio, ao capacitalo correctamente para a súa 
futura inserción no mercado laboral. 
Ao abeiro do  Real Decreto 592/2014 do 11 de xullo (BOE 184, 30 de xullo de 2014) , polo 
que se regulan as prácticas académicas externas dos /as estudantes universitarios /as, a 
presente normativa recolle a organización e realización de prácticas externas vinculadas aos 
plans de estudos vixentes na Facultade de Ciencias da UDC , en empresas, organismos 
públicos de investigación, e outras institucións equiparables, polos/as estudantes de títulos 
impartidos na Facultade de Ciencias da UDC. 
Os plans de estudos de Grao en Bioloxía (BOE 29/5/2010) , Grao en Química (BOE 
26/4/2010) e Grao en Nanociencia e Nanotecnoloxía (BOE 25/05/2021)  inclúen a 
posibilidade de realizar 12, 9 ou 6 créditos ECTS respectivamente, de prácticas externas . 
Asemade, inclúen a posibilidade de realizar estadías  (de características semellantes  no 
referente ao seu modo de organización e xestión a unhas prácticas) en empresas ou 
institucións, conducentes á elaboración do Traballo de Fin de Grao. 
Por último, os diversos Másteres universitarios impartidos na Facultade de Ciencias da UDC 
inclúen a posibilidade de realizar, con diversas extensións, estadías (de características 
semellantes no referente ao seu m odo de organización e xestión a unhas prácticas) en 
empresas ou institucións, conducentes á elaboración do Traballo de Fin de Máster.  
OBXECTIVOS  
Os obxectivos desta normativa son: 
1. Regular o modo de organización e xestión de prácticas externas, vinculadas aos plans 
de estudos de titulacións impartidas na Facultade de Ciencias da UDC, que permitan 
complementar a formación académica dos/as estudantes. 
Rúa da Fraga, 10. 
15008 A Coruña 
Tel.: 981 167000 Fax.: 981 167065 
administracion.ciencias@udc.es  
http://ciencias.udc.es  

Página 2 de 5 
 
2. Garantir un réxime de concorrencia libre e competitiva entre os /as candidatos/as a 
realizar as prácticas, así como a adxudicación das prácticas segundo un criterio de mérito 
e capacidade do/a solicitante. 
REQUISITOS  
Para poder participar nunha estadía en prácticas o/a estudante deberá: 
1. Estar matriculado nalgunha titulación da Facultade de Ciencias ou ser estudante de algún 
programa de mobilidade. 
2. Ter superado o 50 % dos créditos necesarios para obteren o título correspondente, se é 
de grao, ou que estableza a normativa específica de cada título de máster . Nos graos, 
deben incluírse todos os créditos de formación básica nese 50  %. Estes requisitos 
deberán reunirse ao peche da convocatoria de prácticas, non computándose os créditos 
obtidos con posterioridade. 
3. Superar o proceso selectivo que se puidera establecer. 
4. Non poderán ser beneficiarios /as de estadías en prácticas os /as estudantes que 
manteñan algunha relación contractual coa correspondente empresa ou entidade, agás 
autorización obtida de conformidade coa normativa interna da UDC. 
A Facultade potenciará que se realicen programas de cooperación educativa, tanto 
curriculares como extracurriculares  segundo o modelo vixente na UDC , con empresas, 
organismos públicos de investigación e outras institucións equiparables . En xeral, e salvo 
que quede acreditado que se compren todos os requisitos necesarios, incluída a existencia 
dun seguro de accidentes, t odas as prácticas que se realicen fóra do período do curso 
académico (durante o verán) deberán ser da modalidade extracurricular. 
Só se recoñecerán academicamente aquelas estadías que: 
1. Se desenvolvan nunha praza ofertada ou aprobada pola Facultade. Se a dita praza non 
correspondese á oferta realizada pola Facultade, s enón que fose promovida noutro 
ámbito (Consello Social da UDC, Fundación UDC, outros organismos, etc.), recadarase 
a información que fose precisa para confirmar o cumprimento da normativa. 
2. Teñan sido cubertas mediante un proceso convocado en concorrencia libre e competitiva 
e cunha selección baseada en mérito e capacidade. 
3. Obteñan un informe favorable da Comisión de P rácticas Externas dos títulos de grao da 
Facultade de Ciencias, ou as correspondentes c omisións dos títulos de máster, sobre a 
actividade realizada, baseado no informe aportado, e na valoración feita polos titores/as 
académicos/as e de empresa (Anexos III e IV). O proceso de avaliación, previo á decisión 
das comisións, aterase á normativa de cualificacións da UDC. 
 
  

Página 3 de 5 
 
CONTIDO E DURACIÓN  
A duración das prácticas externas será a que estableza o plan de estudos correspondente, 
dentro do marco previsto polo artigo 12.6 do Real Decreto 1393/2007, do 29 de outubro, ou 
norma xeral posterior que o substitúa, e do Regulamento de prácticas académicas externas 
do estudantado da Universidade da Coruña vixente. 
Cada crédito asignado a Prácticas Externas equivalerá a 22 h de presencialidade e 3  h de 
traballo persoal (25 h totais por crédito ECTS) . Os créditos recoñecibles academicamente  
virán dados polo cociente (n .º de horas / 25 h ECTS), redondeando sempre a múltiplos da 
duración establecida no plan de estudos para as  prácticas, e coa duración máxima alí 
establecida. 
BAREMACIÓN  
Baremarase aos/ás estudantes atendendo a un único criterio: a media do expediente 
académico, que poderá ser ponderada coa media do expediente da titulación 
correspondente. 
No caso de que dous ou máis estudantes teñan exactamente a mesma media de expediente 
académico, terase en conta o número de materias que lles restan para concluír a titulación. 
Teranse en conta en primeiro lugar o número de materias obrigatorias e, en segundo lugar, 
as optativas, dando prioridade en ambos casos ao feito de teren superadas máis materias 
dos cursos máis baixos. 
CALENDARIO  
Sen prexuízo de posibles alteracións, na medida do posible, e n cada curso académico 
seguirase o seguinte calendario: 
1. Durante o segundo cuadrimestre, establecemento de contactos coas empresas, 
organismos públicos de investigación e outras institucións equiparables  con vistas a 
asinar acordos de cooperación académ ica e solicita r ofertas de acollemento de 
estudantes en prácticas. 
2. Durante o segundo cuadrimestre, convocatoria para que os/as estudantes soliciten na 
administración do centro a súa participación nas prácticas. O feito de ter realizado a 
solicitude non será garantía de participación, que quedará suxeita ao cumprimento dos 
requisitos da convocatoria e á dispoñibilidade de prazas. 
3. Publicación, antes da selección por parte dos /das adxudicatarios/as do apartado 4, da 
lista da oferta de prazas , indicando: nome da entidade colaboradora, tipo de 
actividade(s), situación, período de realización, condicións económicas e de transporte 
se fose o caso, etc.  Publicación, tamén, da lista de estudantes solicitantes admitidos, 
ordenada por expediente académico de maior a menor, e a lista de estudantes 
solicitantes excluídos, segundo se especifica no apartado 4. 
4. Maio: selección pública das estadías en prácticas  por parte dos adxudicatarios/as . 
Comprobado que a lista de prelación de estudantes é correcta, convocaráselles para que 
elixan de entre as ofertas publicadas , segundo as que máis se axusten  ás súas 
características. 

Página 4 de 5 
 
5. Xuño-xullo: s inatura por parte do/a  estudante dun  acordo para realizar as prácticas 
outorgadas respectando a debida confidencialidade e as normas  laborais e de 
seguridade e prevención de riscos  da empresa / institución. Sinatura por parte dos /das 
titores/as na empresa / institución e do/a titor/a académico/a  do compromiso de 
titorización. 
6. Período de realización das prácticas 
. Xuño-xullo-setembro: estudantes de grao ou máster da Facultade de Ciencias. 
. Setembro-xuño: estudantes de máster. A s estadías en prácticas durante este 
período poderá tamén ser tida en conta, a criterio da Comisión de Prácticas 
Externas, para os títulos de grao da Facultade de Ciencias, ou as correspondentes 
comisións dos títulos de máster, en función da súa conveniencia, do seu interese 
e das súas características formativas. 
7. A realización de prácticas en supostos distintos aos contemplados na presente normativa 
serán tratados e,  de ser o caso, aprobados pola comisión de Comisión de Prácticas 
Externas para os títulos de g rao da Facultade de C iencias, ou as correspondentes 
comisións dos títulos de máster. As estadías autopromovidas polos/as estudantes que 
polos seus propios medios teñan contactado con empresas e institucións relacionadas 
coa titulación que cursan, á marxe dun sistema de concorrencia competitiva, con 
selección baseada en mérito e capacidade, e sen convenio establecido pola UDC, en 
ningún caso terán recoñecemento académico. 
COORDINACIÓN  
A coordinación do proceso de oferta de prazas, convocatoria, adxudicación, realización e 
seguimento das prácticas externas será tarefa do /a(s) Coordinador/a(s) de Máster, e do 
Decanato, para o caso dos títulos de grao do Centro para a realización de Prácticas Externas 
para cada titulación.  
CONDICIÓNS ECONÓMICAS E LABORAIS  
Pola realización das actividades en prácticas os/as estudantes poderán percibir unha axuda 
económica ou de desprazamento. De ser o caso, o importe de tal axuda quedará establecido 
no correspondente plan formativo para cada estudante (Anexo V) onde se indique a duración 
e o período da estadía, o horario na empresa / institución e o lugar de realización das tarefas. 
A empresa / institución expedirá un certificado con mención expresa das actividades 
desenvolvidas durante a estadía e referencia ao seu aproveitamento por parte do /a 
estudante. Calquera circunstancia que afecte ao desenvolvemento da estadía (modificación 
das condicións do convenio, ausencia do/a titor/a, incumprimento por parte do/a estudante, 
problemas de confidencialidade, accidentes ou situacións de risco, etc..) deberá ser 
comunicada inmediatamente á dirección do Centro, que tomará as medidas oportunas. 
O/A estudante, ao aceptar realizar as prácticas encomendadas asinará unha dec laración 
(Anexo VI) pola que se compromete a aceptar a praza, realizar as tarefas encomendadas, 
respectar a confidencialidade das actividades  que realice e as normas de seguridade e 
prevención que rexan na empresa / institución. 
 

Página 5 de 5 
 
TITORIZACIÓ N E AVALIACIÓN  
No caso das titulacións de grao da Facultade de Ciencias o/a titor/a de prácticas, o/a titor/a 
académico/a e o/a estudante terán os dereitos e obrigas recollidas no R egulamento de 
prácticas académicas externas do estudantado da UDC.  
O/A estudante, nun prazo non superior a dous meses e, en todo caso, 10 días naturais antes 
do peche de actas (segundo calendario académico oficial da UDC)  entregará na 
administración do centro unha memoria das prácticas, xunto cunha instancia solicitando a 
súa avaliación.  
No caso das titulacións de máster da Facultade de Ciencias o procedemento de avaliación 
a seguir será o que indique a comisión correspondente. 
 