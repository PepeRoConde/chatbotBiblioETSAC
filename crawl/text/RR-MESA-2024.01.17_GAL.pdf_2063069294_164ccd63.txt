 
 
RESOLUCIÓN do 17 de xaneiro de 2024 pola que se establece a composición da Mesa 
de Contratación Permanente. 
 
O artigo 326.1 da Lei 9/2017, do 8 de novembro, de contratos do sector público 
(LCSP/2017), establece que nos procedementos abertos, abertos simplificados, 
restrinxidos, de diálogo competitivo, de licitación con negociación e de asociación para a 
innovación os órganos de contratación das administracións públicas estarán asistidos por 
unha mesa de contratación. Nos procedementos negociados en que non sexa necesario 
publicar anuncios de licitación e nos procedementos a que se refire o artigo 159.6 a 
constitución da mesa será potestativa para o órgano de contratación. 
 
A nova composición do Equipo de Goberno, resultante das eleccións do día 4 de decembro 
de 2023, esixe adaptar a composición da Mesa de Contratación Permanente.  
 
De conformidade co previsto no artigo 326 da LCSP/2017  e na súa normativa de 
desenvolvemento, e en exercicio das facultades que lle confire o artigo 36 dos Estatutos da 
Universidade da Coruña, esta reitoría 
 
RESOLVE: 
 
Primeiro. Composición da Mesa de Contratación Permanente 
 
Desígnanse os membros da Mesa, así como os membros suplentes, que se citan a seguir: 
 
1. Presidencia: a persoa titular da Vicerreitoría de Economía e Planificación Estratéxica. 
 
Suplente: a persoa titular da Adxuntía de Economía.  
 
2. Vogais permanentes: 
a) Secretaria Xeral 
Suplente: a persoa titular da Vicerreitora de Infraestruturas e Sustentabilidade 
b) Xefatura do Servizo de Control interno 
Suplente: Xefatura de Sección do Servizo de Control Interno. 
c) Xefatura do Servizo de Asesoría Xurídica. 
Suplente: Xefatura de Sección ou, na súa ausencia, pola do negociado do citado 
servizo. 
d) Xefatura do Servizo de Contratación Administrativa. 
Suplente: Xefatura dun dos Negociados do Servizo de Contratación 
Administrativa. 
 
3. Secretaría: Xefatura da Sección de Contratación. 
Suplente: Xefatura dun dos Negociados do Servizo de Contratación Administrativa. 
 
 
Código Seguro De Verificación 18SOYzg08TUgII48pN4o3w==Estado Data e hora
Asinado Por Reitor  - Ricardo José Cao Abad Asinado 17/01/2024 17:36:14
Observacións Páxina 1/2
Url De Verificación https://sede.udc.gal/services/validation/18SOYzg08TUgII48pN4o3w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
 
Segundo. Normas de funcionamento da Mesa 
 
1. Para a válida constitución da Mesa deberá estar presente a maioría absoluta dos seus 
membros e, en todo caso, o/a presidente/a, o/a secretario/a e os dous vogais que teñan 
atribuídas as funcións correspondentes ao asesoramento xurídico e ao control económico 
orzamentario do órgano de contratación. 
 
2. Terán voz e voto todos os membros da Mesa, agás o/a secretario/a da Mesa. 
 
3. A Mesa de Contratación poderá solicitar o asesoramento do persoal técnico ou experto 
independente con coñecementos acreditados nas materias relacionadas co obxecto do 
contrato. A súa asistencia será autorizada polo órgano de contratación e deberá ser 
reflectida expresamente no expediente, con referencia ás identidades deste persoal técnico 
ou experto, e á súa formación e á súa experiencia profesional (artigo 326.5 da LCSP/2017). 
 
4. A Mesa de Contratación poderá solicitar cantos informes técnicos considere pertinentes 
(artigo 150.1 da LCSP/2017). 
 
5. Nos casos en que a valoración dos criterios mediante un xuízo de valor corresponda a 
un comité formado por expertos ou a un organismo técnico especializado (artigo 146.2.a) 
da LCSP/2017), a designación realizarase e publicarase no perfil de contratante (artigo 63.5 
LCSP/2017). 
 
6. De maneira supletoria, o funcionamento da Mesa rexerase polo establecido no título 
preliminar, capítulo II, sección 3ª, subsección 1ª, da Lei 40/2015, do 1 de outubro, de réxime 
xurídico do sector público. 
 
Terceiro. Publicación e efectos 
 
Esta resolución publicarase no Diario Oficial de Galicia e no perfil do cont ratante da 
Universidade da Coruña, e terá efectos desde o día seguinte ao da súa publicación no 
Diario Oficial de Galicia. 
 
Quedan se efecto as disposicións anteriores que se opoñan á presente resolución reitoral. 
 
 
 
Ricardo José Cao Abad 
Reitor da Universidade da Coruña 
Código Seguro De Verificación 18SOYzg08TUgII48pN4o3w==Estado Data e hora
Asinado Por Reitor  - Ricardo José Cao Abad Asinado 17/01/2024 17:36:14
Observacións Páxina 2/2
Url De Verificación https://sede.udc.gal/services/validation/18SOYzg08TUgII48pN4o3w==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
