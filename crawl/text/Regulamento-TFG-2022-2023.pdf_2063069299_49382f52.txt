 
Páx. 1 de 6 
Regulamento do Traballo Fin de Grao en Dereito 
(Modificado pola Comisión de Docencia os días 3 de maio do 2013, 13 de setembro de 2019, 
28 de setembro de 2020, 28 de setembro de 2021 e 14 de xullo de 2022) 
 
 
Exposición de motivos 
O Real decreto 1393/2007, de 29 de outubro, polo que se establece a ordenación das ensinanzas 
universitarias oficiais 1, establece no artigo 12.3, situado no capítulo 3, que se dedica ás 
ensinanzas oficiais de grao, que «estas ensinanzas concluirán coa elaboración e defensa dun 
traballo de fin de grao». 
No artigo 12.7 engádese que «o traballo de fin de grao terá entre 6 e 30 créditos, deberá 
realizarse na fase final do plan de estudos e estar orientado á avaliación de competencias 
asociadas ao título», sen se recoller ningunha outra disposición sobre o proceso de elaboración 
e avaliación que, en consecuencia e no exercicio da súa autonomía, deberá ser regulado por 
cada universidade. 
Para estes efectos, as Directrices para a elaboración de propostas de títulos de grao na UDC 2 
especifican o seguinte sobre a fase final dos estudos na línea 9 do artigo 3.2, que trata a 
organización das ensinanzas de grao: 
«Traballo de fin de grao: os plans de estudos de grao deberán incluír entre 6 e 30 créditos 
destinados a realizar un traballo de fin de  grao na fase final do plan de estudos, unha vez 
superados, cando menos, un  total de 180 créditos, incluídos todos os da primeira metade. En 
cada plan de estudos, coa supervisión académica do centro correspondente, establecerase a 
forma de realización, a titorización e os procedementos de avaliación do dito traballo, que deberá 
orientarse á avaliación das competencias asociadas ao título.» 
A memoria verificada do grao en Dereito pola Universidade da Coruña sinala no seu apartado 
5.1. relativo á planificación das ensinanzas: “En el trabajo el alumno deberá elaborar un informe 
o resolver un caso práctico de forma individualizada, procediendo a su defensa ante un tribunal, 
en el que se valorará su nivel de expresión oral y escrita, así como su contenido. El alumno 
seleccionará el tema del trabajo, que será interdisciplinar, entre la oferta realizada cada año por 
el Centro”. 
O Real Decreto 1791/2010, de 30 de decembro, polo que se aproba o Estatuto do Estudante 
Universitario3, establece no artigo 27: «Os proxectos de fin de carreira, traballos de fin de grao e 
mestrado, así como as teses de doutoramento, rexeranse pola súa normativa específica».  Así 
mesmo, nos epígrafes g) e h) do artigo 8 sinálanse os dereitos específicos dos estudantes de 
grao en relación co traballo de fin de grao; e no artigo 30 o dereito á revisión das cualificacións. 
Neste contexto, e coa finalidade de unificar os criterios e procedementos para garantir unha 
actuación homoxénea á hora de planificar e avaliar os traballos de fin de grao (en diante TFG) 
deste centro, resulta conveniente establecer as seguintes normas de carácter xeral. Isto, sen 
prexuízo das posibles particularidades de cada título do centro, que necesariamente deberán ser 
atendidas e convenientemente reguladas e publicadas como anexos a este regulamento. 
1. Obxecto e ámbito de aplicación 
1.1. Este regulamento contén as directrices relativas á definición, realización, defensa, 
                                                           
1 Real decreto 1393/2007, de 29 de outubro, polo que se establece a ordenación das ensinanzas universitarias oficiais (BOE n.º 260, 
de 30 de outubro de 2007). Modificado polo Real decreto 861/2010, de 2 de xullo (BOE n.º 161, de 3 de xullo de 2010). 
2 Directrices para a elaboración de títulos de grao na UDC, aprobadas polo Consello de Goberno na súa sesión de 3 de abril de 2008. 
3 Real Decreto 1791/2010, de 30 de decembro, polo que se aproba o Estatuto do estudante universitario (BOE n.º  318, de 31 de 
decembro de 2010). 

 
Páx. 2 de 6 
cualificación e tramitación administrativa do traballo de fin de grao marcado no plan de estudos 
do Grao en Dereito, que se imparte neste centro, de acordo coas Directrices para a elaboración 
de regulamentos relativos ao traballo de fin de grao nos graos da UDC, aprobadas polo Consello 
de Goberno o 22 de xullo de 2011. Será publicado na web do centro. 
1.2. O contido deste regulamento complétase co resto de regulamentacións e procedementos 
da UDC que se atoparen en vigor e que se referiren, entre outros aspectos, ao sistema de 
avaliación, ao recoñecemento e á transferencia de créditos, así como á mobilidade de 
estudantes. 
1.3. A proposta do Decanato, a Comisión de D ocencia do centro xestionará todo o proceso 
relativo aos TFG e asegurará a aplicación deste regulamento.  
1.4.  No caso do Programa de Simultaneidade de Estudos entre o Grao en Dereito e o Grao en 
Administración e Dirección de Empresas (ADE) , o TFG réxese polos acordos da normativa 
específica que o regula e de forma subsidiaria, no que proceder, por este regulamento. 
2. Natureza e características do TFG 
2.1. O TFG supón a realización, por parte de cada estudante e de forma individual, dun informe 
xurídico concreto ou da resolución dun caso práctico baixo a supervisión dun ou máis directores. 
Neste traballo deben integrarse e desenvolverse os contidos formativos recibidos, así como as 
capacidades, competencias e habilidades adquiridas durante o período de docencia do grao. 
2.2. O TFG deberá estar orientado a se aplicaren as competencias xerais asociadas ao título 
de graduado en Dereito. En concreto, a capacitar para a busca, xestión, organización e 
interpretación de datos relevantes co obxecto de emitir xuízos que inclúan unha reflexión xurídica 
sobre temas relevantes da titulación de índole social, científica, tecnolóxica ou ética, e facilitar o 
desenvolvemento dun pensamento e xuízo crítico, lóxico e creativo. 
2.3. A UDC establece que o TFG pode ser realizado na fase final do plan de estudos da 
titulación, unha vez se t iver constancia fidedigna de que a/o alumna/o non ten pendentes máis 
de 78 créditos para completar os seus estudos, incluidos os correspondentes ao TFG, e sempre 
que se matricule tamén de todas as materias necesarias para rematar o plan de estudos do grao, 
sen prexuízo do establecido na correspondente memoria do título verificado. En todo caso, para 
a súa defensa e cualificación é necesario que a/o alumna/o teña superado o resto de crédi tos 
que dan acceso ó título de grao. 
Neste centro as condicións académicas para que o TFG poida ser defendido e avaliado figuran 
no Anexo I deste regulamento. 
2.4. O TFG non ten a natureza dun traballo investigador. Con todo, a titularidade dos dereitos 
de propiedade intelectual, se for o caso, corresponderá a quen o realizar segundo queda recollido 
no apartado h) do artigo 8 do RD 1791/2010 do 30 de decembro, polo que se aproba o Estatuto 
do estudante universitario salvo que se establecer doutra maneira no documento de asignación 
do TFG que cada estudante debe asinar, nos termos e coas condicións previstas na lexislación 
vixente. 
2.5. O tema de que for obxecto o TFG, tanto no seu nivel, como na súa extensión, e os seus 
obxectivos, deberá posibilitar que a/o alumna/o o realice no número de horas equivalentes aos 
créditos ETCS asignados a este traballo no plan de estudos, e coa duración que alí se establece. 
No caso do TFG en Dereito o número de créditos ECTS é de 6. 
O centro velará mediante os mecanismos  de coordinación existentes no grao e a C omisión 
sinalada no artigo 1.3 por que isto se cumpra e, en consecuencia, poidan alcanzarse as taxas de 
eficiencia, éxito e gradación a que fai referencia a memoria do grao. 

 
Páx. 3 de 6 
3. Dirección académica do TFG 
3.1.   O TFG será dirixido e titorizado por un membro do profesorado dos Departamentos con 
docencia no plan de estudos do título de Grao en Dereito. Os Departamentos proporán á 
Comisión de Docencia o nome das/os profesoras/es que realicen as labores de dirección e titoría 
en cada curso académico. 
Tal profesor/a será responsable de: 
a) expoñerlle á/ao estudante cuxa titoría exerza as características do TFG, e orientala/o no seu 
desenvolvemento; 
b) realizar un seguimento da elaboración do TFG e velar polo cumprimento dos obxectivos 
fixados; 
c) autorizar o depósito e a defensa do TFG. 
3.2. O TFG poderá ser dirixido por máis dun/dunha profesor/a sempre que a l iña do traballo o 
xustifique e as/os profes oras/es pertenzan a diferentes áreas de coñecemento. O profesorado 
deberá pertencer á UDC, permitíndose a co-dirección con persoal alleo a esta Universidade. 
4. Oferta de temas dos TFG e asignación de directoras/es – titoras/es 
4.1. Os supostos de feito serán redactados polos membros dos tribunais e publicados en Moodle 
cunha antelación mínima de 16 semanas antes da data de depósito. Cada tribunal deberá redixir, 
cando menos, dous supostos por convocatoria. Cada suposto de feito deber á recoller 5 
preguntas que deberán ser abordadas polo alumnado seguindo o esquema dun informe xurídico, 
segundo se recolle nos apartados 1 e 2 do artigo 2. Os supostos serán claros, coherentes e 
transversais, abranguendo varias ramas do ordenamento xurídico e/ou da teoría do Dereito. 
4.2. Correspóndelle tamén aos Departamentos da Facultade de Dereito a formulación da 
proposta das/os profesoras/es directoras/es – titoras/es. A proposta será remitida á dirección do 
centro e aprobada e publicada pola Comisión de Docencia. A publicación farase no taboleiro de 
anuncios da Secretaría do centro, no Moodle e na páxina web do centro.  
4.3. Así mesmo, os Departamentos da Facultade de Dereito proporán ás/aos profesoras/es 
titulares e suplentes para formar parte do Tribunal que avaliará, en cada convocatoria, o TFG. A 
Comisión de Docencia da Facultade de Dereito aprobará e fará pública a composición do Tribunal 
do TFG que actuará en cada convocatoria (mediante a súa publicación en Moodle e no taboleiro 
da Facultade). A devandita composición dos tribunais debe ser publicada cunha antelación 
mínima de 18 semanas á data de depósito dos traballos. 
4.4. Unha vez f inalizados os pasos anteriores, a  Comisión de Doc encia fará a asignación de 
profesoras/es titoras/es ás/aos estudantes matriculadas/os na materia do TFG, seguindo a orde 
alfabética de asignación tanto en relación cas/os titoras/es como c oas/cos alumnas/os 
matriculadas/os.  
4.5. A listaxe contendo a asignación de profesoras/es titoras/es farase pública tanto no taboleiro 
de anuncios da Secretaría do c entro, no Moodle e na páxina web do centro. Calquera 
modificación posterior desta listaxe terá que ef ectuarse de común acordo entre a/o alumna/o  e 
o/a profesor/a afectado/a, e en calquera caso requirirá a aprobación pola Comisión de Docencia, 
que, de ser o caso, o autorizará e publicará.  
4.6. O TFG do grao en Dereito está asignado no plan de estudos ao segundo cuadrimestre do 
cuarto curso.  
4.7.Nos casos en que se presenten supostos ao abeiro de proxectos de aprendizaxe-servizo, 
cada alumna/o deberá poñerse en contacto co profesorado responsábel do programa e tomar 

 
Páx. 4 de 6 
contacto coa organización na que vaia prestar o seu servizo.  Froito desta toma de contacto,  
deberase presentar, para a súa aprobación pola comisión de docencia, unha proposta de caso, 
con descrición da situación concreta que se vaia abordar e con indicación dos problemas de 
índole xurídica sobre os cales versará o informe. O contacto co profesorado responsábel do 
programa deberá ter lugar, como mínimo con 16 semanas de antelación á data de depósito. A 
proposta de caso deberá ser presentada á comisión de docencia con 12 semanas de antelación 
á data de depósito. Unha vez aprobada unha proposta de caso pola comisión de docencia, esta 
só poderá ser resolta pola/o alumna/o que a propuxera. Nestes casos, o/a profesor/a titor/a será 
algún membro do correspondente programa de aprendizaxe-servizo. 
5. Tribunal de avaliación  
5.1. O tribunal de avaliación do TFG estará constituído da forma que se establece neste artigo e 
será nomeado pola Comisión de Docencia, previa proposta dos Departamentos de Dereito con 
sede no centro. Cada un dos departamentos proporá tres membros titulares e os seus 
respectivos suplentes, no xeito que se indica no artigo 4.3 deste Regulamento. 
5.2. En cada convocatoria estableceranse dous tribunais de avaliación, formados cada un por 
tres profesoras/es e as/os correspondentes suplentes, de forma que cando meno s haxa un/ha 
profesor/a de cada Departamento no tribunal avaliador . Todos eles deberán ser membros do 
profesorado que imparte o título de Grao en Dereito e ter a competencia lingüística precisa para 
a valoración dos TFG. No caso de que cos membros titulares e suplentes designados 
inicialmente non se poida dar cumprimento a este último requisito, solicitarase aos 
Departamentos que propoñan novos membros nun número suficiente para cumprir a esixencia 
da competencia lingüística.  
O profesorado director–titor dos TFG non poderá formar parte do tribunal onde estes se xulgar . 
Aliás, poderase compatibilizar as funcións de titoría e dirección coa de membro dos tribunais 
avaliadores, sempre e cando chegado o caso se respecte, por vía de inhibición, o disposto neste 
parágrafo. 
5.3. O tribunal de avaliación contará cun/cunha profesor/a que o presida e outra/o  que exerza 
como secretaria/o. Salvo que a Xunta de Facultade teña establecidos outros supostos, 
utilizaranse como criterios a categoría docente e a antigüidade para nomear a/o presidenta/e e 
a/o secretaria/o, que exercerán como tales en todas as actuacións do tribunal. 
5.4. Unha vez constituído o tribunal de avaliación, este, de acordo co centro, establecerá a orde 
de exposición dos estudantes no caso de seren varios, así como o día, a hora e o lugar de 
realización das defensas dos TFG. 
O/a profesor/a que presida o tr ibunal de avaliación realizará a adecuada comunicación destes 
datos a todo o estudantado e o profesorado afectados. 
6. Solicitude de defensa, depósito e defensa dos TFG 
6.1. Na oportunidade pertinente a/o estudante presentará unha solicitude de defensa e avaliación 
do TFG no prazo que se fará público para estes efectos. Coa solicitude entregaranse á 
Administración do centro unha versión do traballo realizado (a entrega poderá ser en soporte 
físico ou en versión dixital segundo o que se determine pola Comisión de Docencia cada curso 
académico).  
Rematado o prazo de solicitudes, a Administración do centro entregará a documentación que 
proceda á/ao secretaria/a do tribunal de avaliación.  
As instrucións relativas ao depósito do TFG e solicitude de defensa TFG figuran como Anexo II 
deste regulamento. 

 
Páx. 5 de 6 
6.2. O alumnado  defenderá os seus TFG pública e pr esencialmente. No caso de que a/o  
alumna/o solicite de forma motivada e acreditada defender o TFG de forma non presencial,  
cumprirá que o faga con 15 días naturais de antelación á data de depósito perante a Comisión 
de Plans de Estudo, delegada do Consello de Goberno, para que a autorice ou non. Isto sempre 
de se daren as condicións legais, técnicas, administrativas e económicas que o permitiren.  
6.3. A realización, presentación e defensa dos TFG poderán efectuarse en calquera dos idiomas 
empregados na impartición do grao, de acordo co disposto na memoria de verificación do título. 
6.4. Cada estudante disporá dun tempo máximo, do que será informado polo tribunal, para a 
defensa do TFG, en que deberá expoñer os obxectivos, a metodoloxía, o contido e as 
conclusións do seu traballo. Con posterioridade terá que atender as preguntas, as aclaracións, 
os comentarios e as suxestións que puideren formularlle os membros do tribunal de avaliación. 
7. Avaliación e cualificación 
7.1. Unha vez realizada a exposición da/o estudante, o tribunal deliberará sobre a cualificación 
que lle corresponde. Aplicaranse os criterios de avaliación da guía docente e o disposto na 
memoria de verificación do título. Os criterios faranse públicos antes das defensas dos TFG e 
serán únicos para ambos tribunais. As cualificacións deben incorporarse en rúbricas aprobadas 
ao efecto polos tribunais.  Para a cualificación final establecerase a media aritmética das 
cualificacións asignadas ao TFG por cada un dos membros do tribunal. 
7.2. A cualificación outorgarase en función da seguinte escala numérica establecida no Real 
Decreto 1125/20034, de 0 a 10, con expresión dun decimal, a que terá que engadírselle a 
correspondente cualificación cualitativa: 
a) 0-4,9 suspenso 
b) 5,0-6,9 aprobado 
c) 7,0-8,9 notable 
d) 9,0-10 sobresaliente 
7.3. Poderá acceder á mención de matrícula de honra o alumnado que obtiver unha cualificación 
igual ou superior a 9,0 puntos, segundo o criterio do tribunal avaliador. 
7.4. A revisión e/ou reclamación das cualificacións finais dos TFG levaranse a cabo de 
conformidade co previsto na normativa da UDC. 
8. Matrícula, calendario académico e actas 
8.1. A matrícula dos TFG realizarase dentro do prazo xeral de matrícula establecido pola UDC, 
ou no período de ampliación da matrícula se o/a alumno/a reúne os requisitos para poder realizar 
esta modalidade de matrícula, mediante o aboamento dos prezos públicos que corresponderen 
de acordo co número de créditos asignados ao TFG. 
8.2. O centro, atendendo a criterios de programación docente, establecerá a realización das 
defensas dos TFG dentro dos prazos marcados no calendario académico que aprobar o Consello 
de Goberno. 
8.3. O peche e entrega das actas de avaliación dos TFG aterase ao previsto no calendario 
académico aprobado polo Consello de Goberno da UDC. 
                                                           
4 Real decreto 1125/2003, de 5 de setembro, polo que se establece o sistema europeo de créditos e o sistema de cualificacións nas 
titulacións universitarias de carácter oficial e validez en todo o territorio nacional (BOE n.º 224, de 18 de setembro de 2003). 

 
Páx. 6 de 6 
9. Consulta e publicación dos TFG 
9.1. A C omisión encargada dos TFG seleccionará os traballos que serán publicados no 
Repositorio Institucional da UDC (RUC). Para isto, a Administración do centro porá ao dispor do 
Servizo de Biblioteca unha copia en formato electrónico de cada uns dos traballos seleccionados.  
9.2. En caso de que o(s)/a(s) autor(es)/a(as) do TFG non autorice(n) o depósito e a publicación 
deste no RUC, por razóns de confidencialidade entre outras, deberá(n)  solicitalo previamente 
ante a Comisión de Docencia, que resolverá en cada caso. 
Disposición derradeira 
Este Regulamento entrará en vigor para os TFG que se presenten e defendan a partir da 1ª 
oportunidade do 1º cuadrimestre do curso académico 2022/2023. 
ANEXOS 
ANEXO I: Condicións académicas para a matrícula no TFG e para a súa defensa. 
1. Para formalizar a matrícula do TFG, a/o alumna/o poderá ter pendentes como máximo 78 
créditos para completar os estudos, incluidos os correspondentes ao TFG, e deberá matricularse 
tamén de todas as materias necesarias para rematar o plan de estudos do grao.  
3. Para a súa defensa deberá ter superados todos os créditos do plano de estudos con excepción 
dos correspondentes ao TFG.  
ANEXO II: Depósito do TFG e solicitude de defensa 
1. O TFG deberá presentarse para o seu depósito e solicitarse a súa defensa nos prazos legais 
que se sinalen en cada convocatoria.  
No caso de esixirse para o depósito a entrega de copia do TF G en formato papel, esta deberá 
estar encadernada , numeradas as súas follas e figurando na súa primeira páxina o no me 
completo do/a estudante, do /a profesor/a titor/a e o título do tema escollido, se for o caso, 
constando con claridade que se trata do TFG. 
No caso de es ixirse a entre ga en formato dixital enviarase unha copia en PDF ao correo 
electrónico que oportunamente se indicará en cada convocatoria. 
2. Polo que se refire aos criterios de redacción, farase en papel DIN A-4, letra Times New Roman, 
12, en texto, e 10 en notas ao pé da páxina, con espazado interlineal sinxelo. Non se fixa unha 
extensión mínima, pero si unha máxima de 50 folios (sen que computen os Anexos).  
 