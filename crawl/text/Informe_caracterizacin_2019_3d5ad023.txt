INFORME DA CARACTERIZACIÓN DE RESIDUOS NA FCC (nov 2019) 
 
Introdución.  
Na semana do 18 ao 22 de novembro de 2019 a OMA organizou unha campaña de 
caracterización dos residuos nos centros da UDC. Na Facultade de Ciencias tivo  lugar o 
mércores 20 de novembro, e foi levada a cabo por voluntarios convocados pola OMA. 
Tendo en conta que  na Facultade de Ciencias  non está instaurado, aínda, un sistema de 
recollida de residuos que separe a materia orgánica, os resultados obtidos repr esentan unha 
cuantificación básica para concretar unha proposta de xestión dos residuos da Facultade. 
Procedemento. 
O servizo de limpeza da Facultade de Ciencias recolleu o lixo dos días 18 e 19 de novembro, 
que quedou almacenado nun laboratorio no edificio anexo até a súa caracterización o día 20. 
As bolsas recollidas contiñan os residuos de laboratorios (docencia e investigación), aulas, 
despachos e corredores.  
Neses dous días acumuláronse 18 bolsas grandes das que se caracterizaron por completo 12, 
mentres que as outras 6 simplemente foron pesadas. 
A caracterización das bolsas consistíu en: 
- Pesada inicial da bolsa sen abrir 
- Apertura da bolsa,  separación do seu contido en fraccións  e pesado de cada unha das 
fraccións: papel (papeis e cartóns que terían que ir aos contentores específicos de papel e que 
nesta bolsa resultan impropios), materia orgánica (restos de comida, papel das mans, panos 
de papel), e resto (envases, plásticos, etc.). Aínda que entraría dentro desta última fracción, 
contabilizáronse por separado as latas e o papel de aluminio. 
- Cando apareceron botellas con líquido dentro, pesouse por separado o líquido. 
- Dentro dalgunha das bolsas  había, a súa vez, outras bolsas pechadas. Tres destas contiñan 
material esterilizado procedente d e laboratorios, que tamén se pesaron por separado e non 
se abriron. 
Resultados e Conclusións. 
O peso total dos residuos recollidos nos dous días foi de 51,2 kg, dos que 27 kg foron 
caracterizados por fraccións, quedando sen caracterizar 15,4 kg e outros 8, 8 kg 
correspondentes ás bolsas identificadas como material esterilizado. 
Bolsas Peso (kg) 
Caracterizadas (12) 27 
Sen caracterizar (6) 15,4 
Material esterilizado (3) 8,8 
Total Recollido 51,2 

Considerando 5 días por semana e 42 semanas ao ano, a cantidade de residuos xenerada na 
Facultade de Ciencias ascendería a 5, 4 Tm/ano, das que 0,9 corresponden ao  material 
esterilizado. Este resultado global é inferior ao obtido na caracterización feita no curso 13-14, 
na que o total de residuos da Facultade estimado foi de 6,6 Tm/ano. 
Para calcular as porcentaxes de cada fracción , aos 27 kg caracterizados, se lles restan  os 0,9 
kg correspondentes a líquidos (auga e zume) que apareceron nalgunha s das botellas. Como 
impropios, ademáis desta cantidade  de líquidos, atopáronse unha bombilla peque na e u n 
cartucho de toner, ambos de peso despreciable. 
Os resultados obtidos recóllense na seguinte táboa.  
Resultado das bolsas caracterizadas (sen líquido) 
Fracción Orgánica Papel Resto Total 
Peso (kg) 15,5 3,5 7,1 26,1 
% 59,4 13,4 27,2 100,0 
 
A fracción “resto” é o 27,2% do total. Dos 7,1 kg desta fracción, 0,33 kg corresponden a papel 
de aluminio e latas, o que representa o 4,6% da fracción e o 1,2% do total caracterizado. 
A fracción “papel e cartón” representa o 13,4% do total, un valor elevado tendo en conta que 
hai 2 contentores dentro da Facultade e outros dous no exterior específicos para  a recollida 
de papel e cartón. 
Por último a fracción de “materia orgánica” é a máis abundante, cun  59,4% do to tal. Na 
proposta de xestión de residuos da Facultade, o obxecto principal é a separación desta 
fracción do resto, de cara a súa compostaxe. Para acadar elevadas porcentaxes na separación 
desta fracción, haberá que ter moi en conta que u nha gran parte está constituída por papel 
de mans, o que implica que, ademáis das illas de separación que se sitúen nos corredores da 
Facultade, haberá que incidir , de forma fundamental,  na correcta separación  da fracción 
orgánica nos laboratorios, tanto de investigación como de prácticas, poñendo e identificando 
convenientemente contedores específicos.  
 
 
0,0
10,0
20,0
30,0
40,0
50,0
60,0
70,0
Orgánica Papel Resto
Porcentaxe
Porcentaxe de cada fracción nas bolsas caracterizadas 
(sen líquido)