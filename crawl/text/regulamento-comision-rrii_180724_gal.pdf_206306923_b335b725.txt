 
 
1 
 
REGULAMENTO DA COMISIÓN DE RELACIÓNS INTERNACIONAIS DA 
UNIVERSIDADE DA CORUÑA 
Aprobado polo Consello de Goberno de 18 de xullo de 2024 
 
Art. 1. Creación da Comisión de Relacións Internacionais  
A Comisión de Relacións Internacionais crease para dar cumprimento ao Plano 
Estratéxico da Universidade da Coruña como o órgano colexiado encargado de 
fortalecer a dimensión internacional da univers idade, ordenando e 
desenvolvendo as actividades relacionadas coa súa proxección internacional.  
 
Art. 2. Composición da Comisión de Relacións Internacionais 
1. A Comisión de Relacións Internacionais estará constituída por: 
a) o reitor, ou persoa en quen delegar, que a preside; 
b) o/a vicerreitor/a con competencias en internacionalización, ou persoa en 
que delegar; 
c) os/as adxuntos/as da vicerreitoría con competencias en 
internacionalización; 
d) 5 representantes dos coordinadores de relacións internacionais dos 
centros, escollidos por sorteo; 
e) 2 técnicos da Oficina de Relacións Internacionais  
f) 1 membro do Persoal Técnico de Xestión, Administración e Servizos , 
escollido por sorteo entre os representantes deste sector no Consello de 
Goberno  
g) 3 membros do estudantado, escollidos por sorteo entre os representantes 
deste sector no Consello de Goberno 
2. A presidencia da comisión designará ao/á secretario/a do órgano de entre os 
seus membros, que actuará con voz e con voto.  
3. Os membros da Comisión serán nomeados polo Reitor. 
 
Art. 3. Competencias da Comisión de Relacións Internacionais 
Correspóndelle á Comisión de Relacións Internacionais o exercicio das  
seguintes funcións: 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 47P5CJ226EESBT993066P9QE
Este documento es copia auténtica de un documento custodiado por la Universidade da Coruña. Fecha de creación: 12/09/2024 12:50:26  Página 1 de un total de 2 página(s).


 
 
2 
 
a) desenvolver as liñas de actuación da política de relacións internacionais 
da UDC, coordinando as actividades das vicerreitorías nesta materia; 
b) propor liñas de actuación da Universidade da Coruña en materia de 
relacións internacionais; 
c) propor e velar polo cumprimento dos criterios aplicables en todos os 
aspectos do  funcionamento dos programas de intercambio e de 
mobilidade internacional, incluíndo o  establecemento das normas 
relativas ao recoñecemento de créditos; 
d) asesorar aos órganos da Universidade da Coruña sobre cuestión 
relacionadas coa internacionalización nos casos que lle sexan requiridos; 
e) informar as resolucións de recursos interpostos ante o reitor por cuestións 
relativas a programas internacionais de mobilidade; 
f) coñecer e facer achegas á  planificación anual de actividades elaborada 
pola Oficina de Relacións Internacionais; 
g) cantas outras funcións competan á definición da política de relacións 
internacionais que lle sexan encomendadas por outras normas ou outros 
órganos superiores da Universidade. 
 
Art. 4. Funcionamento da Comisión de Relacións Internacionais 
1. A Comisión de Relacións Internacionais reunirase cando menos dúas veces 
por ano, ou cando o esixan un terzo dos seus membros. 
2. Das reunións que se celebren levantar ase acta polo/a secret ario/a, que 
recollerá a data e lugar de celebración, as persoas asistentes, a orde do día 
e os acordos adoptados. 
3. O presidente poderá convidar as sesións da Comisión, con voz máis sen voto, 
a persoas alleas á mesma, polo coñecemento dos temas a tratar. 
 
Art. 5. Mandato e renovación dos membros da Comisión 
1. A duración dos mandatos dos membros de todos os sectores será de tres (3) 
anos. 
2. A condición de membro da Comisión pérdese por transcurso do prazo de tres 
anos, renuncia, perda da condición en vi rtude da que  foi nomeado ou por 
acordo do órgano que o designou. 
Firmante: Universidade da Coruña - Q6550005J   URL de validación: https://sede.udc.gal/services/documents_validation  CSV: 47P5CJ226EESBT993066P9QE
Este documento es copia auténtica de un documento custodiado por la Universidade da Coruña. Fecha de creación: 12/09/2024 12:50:26  Página 2 de un total de 2 página(s).
