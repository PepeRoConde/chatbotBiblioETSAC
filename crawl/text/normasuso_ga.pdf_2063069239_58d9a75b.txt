 
 
NORMAS DE USO DAS SALAS DE ESTUDO NA UNIVERSIDADE DA CORUÑA 
 
PREÁMBULO 
A Universidade da Coruña (a partir de agora UDC) pon á disposición da comunidade universitaria 
espazos adecuados para o estudo e a realización de traballos en grupo. 
Estes espazos son un servizo que, con carácter xeral, a UDC lle ofrece ao seu estudantado. Ante 
o incremento na demanda destes servizos, especialmente nos períodos de exames, así como 
previamente a eles, é necesario regular as condicións de uso, de forma que se garanta a correcta 
utilización e a finalidade para a que se poñen a disposición da comunidade universitaria. 
Estas normas aplicaránselles a todas as salas e espazos de estudo que están á disposición da 
comunidade universitaria (campus da Coruña e campus de Ferrol). 
 
DISPOSICIÓNS XERAIS 
Artigo 1. Horarios e períodos de funcionamento 
Os horarios e períodos de funcionamento das salas e dos espazos de estudo serán determinados 
pola UDC e estarán publicados na páxina web da UDC nos enderezos  
https://www.udc.es/gl/covid-19/aulas-de-estudo-e-bibliotecas/ 
https://udc.es/gl/estudantes/aulas_estudo/ 
Dentro do horario de apertura ao publico, as salas, de forma parcial ou total, poden ser cerradas 
de xeito extraordinario para a súa limpeza ou adecuación. 
 
Artigo 2. Acceso ás salas e espazos de estudo 
1. As salas de estudo son un servizo que a universidade pon á disposición do estudantado e dos 
demais membros da comunidade universitaria da UDC.  
2. Así mesmo, poderán acceder membros doutras universidades con que a UDC teña convenio 
para estes efectos. A UDC poderá, excepcionalmente, autorizar o uso por persoas pertencentes 
a outros colectivos que non están recollidos nesta norma.  
3. Para o acceso ás salas de estudo será necesaria a identificación coa tarxeta universitaria. 
Poderá tamén identificarse a persoa, como membro da comunidade universitaria, con calquera 
outro documento oficial expedido pola Universidade que acredite a pertenza á comunidade 
universitaria. O persoal encargado das salas poderalle pedir, en calquera momento, á persoa que 
se identifique como membro da comunidade universitaria e, no caso de que non teña 
documento de identificación, o persoal encargado das salas solicitaralle á persoa usuaria non 
identificada que abandone a sala de estudo. 
4. Non está permitida a reserva de postos co fin de non prexudicar outros/as usuarios/as. 
5. O uso dos postos nas salas de estudo será, en todo caso, individual. 
Código Seguro De Verificación 7krU4J8/Y8b9arjfWrAw/Q== Estado Data e hora
Asinado Por Vicerr. do Campus de Ferrol e Responsabilidade Social  - María Jesús Movilla
Fernández
Asinado 21/07/2022 11:04:56
Vicerr. de Estudantes, Participación e Empregabilidade  - María José Lombardía
Cortiña
Asinado 21/07/2022 09:31:29
Observacións Páxina 1/4
Url De Verificación https://sede.udc.gal/services/validation/7krU4J8/Y8b9arjfWrAw/Q==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
6. Os espazos destinados a traballos en grupo están reservados exclusivamente a estudantes da 
UDC e facilitarase o acceso a estes logo da solicitude e identificación. 
7. Os/as usuarios/as con mobilidade reducida comunicaranlle ao persoal encargado das salas o 
seu desexo de usar as salas de estudo, para que lles sexan asignados espazos de fácil acceso e 
evacuación. Estes/as usuarios/as terán prioridade no uso deste tipo de espazos e o resto de 
usuarios/as facilitaralles a súa correcta situación. 
 
Artigo 3. Deberes dos/as usuarios/as 
Os/as usuarios/as das salas teñen os seguintes deberes: 
1. Utilizar as salas exclusivamente para o estudo e os espazos destinados para este fin para 
realizar traballos en grupo. 
2. Respectar os/as demais usuarios/as, así como o mobiliario, o equipamento, as instalacións e 
os demais elementos das salas, sen os desprazar do seu lugar e deixalos en perfecto estado 
para a súa utilización polo/a seguinte usuario/a. 
3. Gardar silencio e manter as condicións axeitadas para o estudo, evitar as conversas, así como 
escoitar música alta con auriculares. Seguirase o mesmo procedemento nas escaleiras, locais 
e corredores adxacentes ás salas de estudo/espazos de traballo en grupo. 
4. Non se permite falar por teléfono e este debe estar silenciado antes de entrar nas salas de 
estudo. 
5. Contribuír ao mantemento da orde e a limpeza da sala ou espazo e velar pola súa adecuada 
utilización. 
6. Prohíbese fumar, comer ou beber no interior das salas (excepto auga debida mente 
embotellada que dispoña de tapón ou un sistema seguro para cerrar, que evite o 
derramamento de líquidos). Non está permitida a entrada de latas nin de ningún tipo de 
vasos.  
7. Non está permitido desenvolver actividades ou accións que dalgún modo poidan  supoñer 
un risco ou alteración para a saúde e seguridade dos/as usuarios/as das salas. 
8. Non está permitida a entrada de animais. 
9. Non se permite o acceso ao centro de bicicletas, bicicletas pregables e patinetes eléctricos 
que polo seu volume intercedan nos  accesos, espazos de paso ou espazos destinados ao 
estudo. 
10. A Universidade da Coruña é un centro libre de tabaco, polo que está prohibido fumar nas 
súas instalacións e nos seus accesos, segundo a normativa vixente nesta materia. 
11. Non está permitido reservarlles postos a terceiras persoas. 
12. Débese deixar libre o posto de estudo cando non estea a ser utilizado. Para estes efectos, o 
persoal encargado das salas poderá retirar os obxectos abandonados polos/as usuarios/as 
que non ocupen o posto durante 30 minutos. A Universidade non se fará cargo das perdas 
ou a desaparición de obxectos persoais nas salas de estudo e espazos de traballo en grupo. 
Código Seguro De Verificación 7krU4J8/Y8b9arjfWrAw/Q== Estado Data e hora
Asinado Por Vicerr. do Campus de Ferrol e Responsabilidade Social  - María Jesús Movilla
Fernández
Asinado 21/07/2022 11:04:56
Vicerr. de Estudantes, Participación e Empregabilidade  - María José Lombardía
Cortiña
Asinado 21/07/2022 09:31:29
Observacións Páxina 2/4
Url De Verificación https://sede.udc.gal/services/validation/7krU4J8/Y8b9arjfWrAw/Q==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
13. Comunicarlle de forma inmediata, ao persoal encargado das salas, calquera avaría, 
incidencia, falta ou delito de orde púb lica, ou calquera outra situación anómala, para que 
active os protocolos necesarios que permitan unha rápida resolución da incidencia. 
14. Colaborar co persoal encargado das salas para a consecución dos fins destas e facilitar a súa 
actividade de supervisión. O persoal encargado poderá reagrupar os/as usuarios/as das salas 
cando a ocupación destas sexa baixa. 
15. Identificarse en calquera momento, a instancia do persoal encargado das salas. 
16. Abandonar as salas co máximo silencio por solicitude do persoal encargado. Uns quince 
minutos antes da hora de cerrar débese comezar a desaloxar as salas. 
17. Cumprir coa normativa vixente relacionado co Plan de prevención e hixiene fronte á Covid-
19 ou calquera outra pandemia. 
18. Cumprir a presente norma. 
Artigo 4. Caixa de suxestións 
As salas de estudo dispoñen dunha caixa de correo física para canalizar todas as opinións, 
suxestións ou ideas que se estimar oportunas e tamén se dispón dun enderezo de correo 
electrónico para estes efectos: xestioncentros@udc.es. 
Artigo 5. Das infraccións das normas 
O persoal encargado das salas poderalle solicitar a quen contraveña o disposto nestas normas 
que reconsidere a súa actitude ou solicitarlle que abandone estas de forma inmediata. Nestes 
casos, o ref erido persoal deberalle remitir á persoa responsable da sala unha anotación do 
incidente producido, en que se deberán detallar coa debida claridade, exactitude e detalle os 
feitos obxecto do incidente, a identidade dos intervenientes, así como calquera outra indicación 
precisa. 
Tras recibir o informe, a persoa responsable adoptará as medidas necesarias, sen prexuízo de lle 
remitir ao reitor unha proposta de apertura de expediente disciplinario (en caso do alumnado 
da UDC), ou impedirlle o acceso a partir dese momento (resto de persoal). 
DISPOSICIÓN FINAL 
Estas normas de uso das salas de estudo entrarán en vigor ao día seguinte da súa publicación na 
Sede Electrónica da UDC. 
 
A Coruña, na data da sinatura dixital 
 
A vicerreitora de Estudantes, Participación 
e Empregabilidade 
 
A vicerreitora do Campus de Ferrol e 
Responsabilidade Social 
 
María Jose Lombardía Cortiñas María Jesús Movilla Fernández 
 
 
Código Seguro De Verificación 7krU4J8/Y8b9arjfWrAw/Q== Estado Data e hora
Asinado Por Vicerr. do Campus de Ferrol e Responsabilidade Social  - María Jesús Movilla
Fernández
Asinado 21/07/2022 11:04:56
Vicerr. de Estudantes, Participación e Empregabilidade  - María José Lombardía
Cortiña
Asinado 21/07/2022 09:31:29
Observacións Páxina 3/4
Url De Verificación https://sede.udc.gal/services/validation/7krU4J8/Y8b9arjfWrAw/Q==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


 
 
Código Seguro De Verificación 7krU4J8/Y8b9arjfWrAw/Q==Estado Data e hora
Asinado Por Vicerr. do Campus de Ferrol e Responsabilidade Social  - María Jesús Movilla
Fernández
Asinado 21/07/2022 11:04:56
Vicerr. de Estudantes, Participación e Empregabilidade  - María José Lombardía
Cortiña
Asinado 21/07/2022 09:31:29
Observacións Páxina 4/4
Url De Verificación https://sede.udc.gal/services/validation/7krU4J8/Y8b9arjfWrAw/Q==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
