 
Páx. 1 de 7
 
 
NORMATIVA DE RECOÑECEMENTO E TRANSFERENCIA DE CRÉDITOS PARA  
TITULACIÓNS ADAPTADAS AO ESPAZO EUROPEO DE EDUCACIÓN SUPERIOR  
(EEES) MEDIANTE A QUE SE DESENVOLVE O RD 1393/2007, DO 29 DE 
OUTUBRO, MODIFICADO POLO RD 861/2010, DO 2 DE XULLO, POLO QUE SE 
ESTABLECE A  ORDENACIÓN DAS ENSINANZAS UNIVERSITARIAS OFICIAIS 
Aprobada por Consello de Goberno do 30/06/2011 
Modificada por RR 25/05/2012 
Modificada por RD 43/2015 (02/02/2015) 
(Texto consolidado) 
Preámbulo 
A Lei orgánica 4/2007, do 12 de abril, que m odifica a Lei orgánica 6/2001, do 21 
de decembro, de universidades (BOE 13 de abril) dálle nova redacción ao artigo 
36 da  LOU, para pasar a titularse Validación ou adaptación de estudos, validación 
de experiencia, equivalencia de títulos e homologación de títulos estranxeiros . Na 
nova configuración da LOU séguese mantendo a existencia de criterios a que se 
deben axustar as universidades, pero neste ca so estes criterios van ser fixados 
polo Goberno, a diferenza do sistema actual, en que a competencia lle 
corresponde ao  Consello de Coordinación Universitaria. 
A LOU introduce tamén como important e novidade a posibilidade de validar, para  
efectos académicos, a experienc ia laboral ou profesional , seguindo os criterios e 
as recomendacións das declaracións eur opeas para ‘dar adecuada resposta ás  
necesidades de formación ao longo de t oda a vida e abrirse a quen, a calquera 
idade, desexen acceder á súa oferta cultural ou educativa’, como sinala a súa 
exposición de motivos. 
En desenvolvemento da LOU no Real decreto 1393/2007, do 29 de outubro, que  
establece a ordenación das ensinanzas unive rsitarias oficiais, modificado polo RD  
861/2010, do 2 de xullo, aparece un novo sistema denominado recoñecemento e  
transferencia de créditos. Este Real decreto na súa introdución e no artigo 6, no artigo  
12.8, no artigo 13 e na disposición adicional cuarta desenvolve estes conceptos. Así  
mesmo di que, co obxecto de facer ef ectiva a mobilidade dos estudantes, as  
universidades elaborarán e publicarán a súa normativa de recoñecemento e  
transferencia de créditos, con suxeición aos criterios xerais do devandito Real decreto. 
Na memoria para solicitar a verificación de títulos oficiais (anexo I do Real 
decreto 1393/2007) deberá constar o sistema existente na Universidade da Coruña 
(UDC) de transferencia e recoñecemento de créditos. 
Por todo o anterior, é necesario regular o procedemento que se debe seguir na UDC. 
A definición do modelo de recoñecemento non só é de importancia capital para 
os alumnos que desexan acceder a cada titulación, senón que ten as súas 
raíces na  propia definición da titulación, que debe ter en conta os posibles accesos 
desde outras titulacións tanto españolas como estranxeiras. 
A proposta de regulación ten as seguintes bases: 
• Un sistema de recoñecem ento baseado en créditos (non en disciplinas) e na  
acreditación de competencias. 
• A posibilidade de establecer, con carácter previo á solicitude dos alumnos, táboas  
de recoñecemento globais entre titulaci óns, que permitan unha rápida resolución  

 
Páx. 2 de 7
 
 
das peticións sen necesi dade de informes técnicos para cada solicitude e  
disciplinas. 
• A posibilidade de especificar  estudos estranxeiros susceptibles de obter  
recoñecemento, toda vez que se acceda aos estudos de grao, mestrado ou  
doutoramento. 
• A posibilidade de recoñecer outros es tudos e competencias profesionais  
acreditadas. 
Artigo 1: recoñecemento e transferencia de créditos 
A unidade de recoñecemento e de transferencia serán os créditos, que integran  
disciplinas, materias ou módulos completos. No expediente do alumno figurarán como  
créditos recoñecidos ou transferidos. Os cr éditos recoñecidos teranse en conta para  
os efectos de considerar realizados os créditos da titulación. 
O recoñecemento de créditos supón a aceptación pola UDC dos créditos que, de ser  
obtidos en ensinanzas ofic iais, na UDC ou noutra uni versidade, son computados  
noutras ensinanzas distintas para os efecto s da obtención dun título  oficial. Así  
mesmo, poderán ser obxecto de recoñecemento os créditos cursados noutras  
ensinanzas superiores ofic iais ou en ensinanzas universitarias conducentes á  
obtención doutros títulos a que se refire o ar tigo 34.1 da Lei orgánica 6/2001, do 21 de  
decembro, de universidades. 
A experiencia laboral e prof esional acreditada poderá ta mén ser recoñecida en forma  
de créditos que computarán para os efectos da  obtención dun título oficial, sempre que  
esta experiencia estea relacionada coas co mpetencias inherentes ao referido título. 
En todo caso non poderán ser obxecto de re coñecemento os créditos correspondentes  
aos traballos de fin de grao e mestrado. 
O número de créditos que sexan obxecto de recoñecemento a partir de experiencia  
profesional ou laboral e de ensinanzas universitaria s non oficiais non poderá ser  
superior, no seu conxunto, ao 15 por cento do total de créditos que constitúen o plan  
de estudos. O recoñecem ento destes créditos non incorporará a súa cualificación polo  
que non computarán para os efectos de baremación do expediente. 
Non obstante o anterior, os crédito s procedentes de título s propios poderán,  
excepcionalmente, ser obxecto de re coñecemento nunha porc entaxe superior á  
sinalada no parágrafo anterior ou, se é o caso, ser obxecto de recoñecementos na súa  
totalidade sempre que o corre spondente título propio se ex tinguise e fose substituído  
por un título oficial. 
Para estes efectos, a memoria de verifi cación do novo plan de estudos cumprirá os  
requisitos que están establecidos nos apartados 4 e 5 do artigo 6 do RD 1393/2007 , 
modificado polo RD 861/2010, do 2 de xullo. 
A transferencia de créditos supón que,  nos documentos ac adémicos oficiais  
acreditativos das ensinanzas seguidas por c ada estudante, se incluirá a totalidade dos  
créditos obtidos en ensinanzas oficiais cursadas con anterioridade, na UDC ou noutra  
universidade e que non conduciran á obtención dun título oficial. 
Todos os créditos que obteña o estudante en ens inanzas oficiais cursadas en calquera  
universidade: os que supere para a obtenci ón do correspondente título, os recoñecidos  
e os transferidos, serán incluídos no s eu expediente académico e reflectidos no  
Suplemento Europeo ao Título. 

 
Páx. 3 de 7
 
 
Artigo 2: criterios de recoñecemento de créditos 
Os criterios xerais de recoñecemento de créditos son aqueles que fixe o Goberno. A  
UDC, mediante esta normativa e as re solucións reitorais que a desenvolvan,  
establecerá o sistema para o recoñecement o destes créditos. As titulacións poderán  
propoñer criterios específicos adecuados a cada titulación que serán aprobados por  
resolución reitoral. En todo caso deberán respectarse as segui ntes regras básicas  
para as ensinanzas de grao: 
a) Sempre que a titulación a que se pretende acceder pertenza á mesma rama de  
coñecemento serán obxecto  de recoñecemento, polo menos, o 15 por cento da 
totalidade dos créditos do título  correspondentes ás materias de formación básica 
da devandita rama. 
b) Serán tamén obxecto de recoñecemento os créditos obtidos naqueloutras materias  
de formación básica pertencentes á rama de coñecemento do título a que se  
pretende acceder. 
c) O resto dos créditos: os cursados noutra s ensinanzas superiores oficiais ou en  
ensinanzas universitarias conducentes á obtención doutros títulos, a que se refire o  
artigo 34.1 da Lei orgánica 6/2001, de 21 de decembro, de universidades, poderán  
ser recoñecidos pola UDC tendo en conta a adecuación entre as competencias e  
os coñecementos adquiridos , ben noutras materias ou ensinanzas cursadas polo  
estudante ou ben asociados a unha experienc ia profesional previa e os previstos  
no plan de estudos ou que teñan carácter transversal. 
d) O recoñecemento de créditos pola partic ipación en actividades universitarias  
culturais, deportivas, de representaci ón estudantil, solidarias e de cooperación , a 
que fai mención o artigo 12.8 do Real decreto 1393/2007 seguirá o procedemento  
establecido polo acordo do Consello de Goberno do 13 de novembro de 2008. 
Artigo 3: sistema e procedemento para  o recoñecemento e a transferencia de  
créditos 
3.1. Para determinar o recoñecemento de créditos correspondentes a materias non  
recollidas nos apartados a) e b) do artigo 2 teranse en conta os estudos  
cursados, a experiencia laboral e profesional acreditada e a súa  
correspondencia cos obxectivos e competencias que establece o plan  de est udos 
para cada módulo, materia ou discip lina. A universidade dará validez,  
mediante o acto de recoñecemento, a que o alumno ten acreditadas  
competencias da titulación e o cumprimento de parte dos obxectivos desta nos  
termos definidos no EEES. 
3.2. Para estes efectos, cada c entro establecerá táboas de equivalencia entre estudos  
cursados noutras universidades e aquel es que lle poderán ser recoñecidos no  
plan de estudos da propia universidade.  Nestas táboas especificaranse os  
créditos que se recoñecen e, de ser o caso, as disciplinas, as materias ou os  
módulos equivalentes. Se o recoñecemento non é total, i ndicaranse os requisitos  
necesarios para establecer a súa superación completa. 
Igualmente establecerans e táboas de equivalencia entre titulacións  
correspondentes a ordenacións de ensinanzas anteriores ao Real decreto  
1393/2007 e as titulacións correspondentes a esta nova ordenación. 

 
Páx. 4 de 7
 
 
As táboas de equivale ncia entre titulacións, que poderán ser aprobadas de forma  
parcial ou na súa totalidade, segundo o ca so, aprobaranse por resolución reitoral  
por proposta da Xunta de Centro ou comisión en que delegue. Deberase ter en  
conta que no caso de seren aprobadas de forma parcial poderán seguir sendo  
desenvolvidas para cada caso concreto; pero calquera modificación deberá ser  
aprobada por resolución reitoral segui ndo o procedemento es tablecido de forma  
xeral. 
Para o recoñecemento de créditos cursados noutras ensinanzas superiores  
oficiais, ou en ensi nanzas universitarias conducentes á obtención doutros títulos  
e por unha experiencia laboral ou prof esional acreditada, estarase ao que  
estableza cada memoria verificada de cadanseu plan de est udos ou, se é o  
caso, ás normas aprobadas pola Comunidade Autónoma ou pola Universidade . 
3.3. A UDC poderá recoñecer directamente ou mediante convenios, titulacións  
estranxeiras que dean acceso a titulacións  oficiais da UDC ou establecer neses  
convenios o recoñecement o en parte de estudos estranxeiros. A UDC dará  
adecuada difusión destes convenios. 
3.4. Ao alumno comunicaránselle os créditos recoñecidos e as disciplina/s ou  
materia/s a que correspondan, se é o caso, así como o número de créditos  
necesarios e as disciplina/s ou materia/ s que lle restan para a obtención do título,  
segundo as competencias ac reditadas e segundo os es tudos de procedencia do  
alumnado. Tamén poderá es pecificarse a necesidade de  realizar créditos de  
formación adicional con carácter previo  ao recoñecemento completo de módulos,  
materias ou disciplinas. Os créditos recoñecidos consig naranse no expediente  
xunto coa cualificación obtida na orixe. 
Esta cualificación de orixe poderá in corporarse a unha disciplina/materia ou  
disciplinas/materias de destino no expedi ente do alumno; porén tamén poderá  
optarse por consignar o termo “recoñeci da” naquela materia/s ou disciplina/s nos  
casos que así corresponda, ben por non ex istir cualificación de orixe, ben por  
tratarse dun recoñecemento de créditos as ociados a materias ou disciplinas sen  
relación entre as competencias inherentes a estas, así como noutros casos que  
quedan a criterio dos órganos competentes na resolución destes procedementos. 
Cando se recoñezan créditos correspondent es a varias mate rias con notas 
numéricas por créditos correspondentes  a unha materia, consignaráselle á 
materia recoñecida a nota numérica result ante de aplicar a fórmula prevista no 
apartado 3 do artigo 5 do Real Decreto 112 5/2003: “suma dos créditos obtidos 
polo alumno multiplicados cada un deles  polo valor das cualificacións que 
correspondan, e dividida polo número de créditos totais obtidos polo alumno”. 
3.5. O procedemento iniciarase por instancia de parte, salvo o previsto no parágrafo  
3.3, no centro en que o alumno vai inic iar ou continuar os estudos en que  
pretende recoñecer créditos, mediante a presentación dunha instancia, dirixida  
ao decano/a, director/a do centro, en que figurarán os seus datos persoais, así  
como os estudos de que procede e aqueles que desexa recoñecer. 
3.6. Desconcéntrase nos decanos /as, directores/as de centro as seguintes  
competencias: 
a) O recoñecemento dos créditos de materias recollidas nos apartados a) e b)  
do artigo 2 desta normativa ou aquel outros que const en nas táboas de  
equivalencia. A solicitude, unha vez re visada pola Administración do centro,  

 
Páx. 5 de 7
 
 
resolverase no prazo establecido na Normativa de xestión académica  
correspondente a cada curso. 
b) No resto dos casos o decano/a, direct or/a, tras a revisión da solicitude pola  
Administración do centro e co inform e vinculante da Xunt a de Centro (ou da  
Comisión en que teña delegadas esas competencias), resolverá as  
solicitudes no prazo establecido na Normativa de xestión académica  
correspondente a cada curso. 
3.7. No que corresponde á transferencia de cr éditos, todos os créditos obtidos en  
ensinanzas oficiais cursadas na UDC ou noutra universidade do EEES serán  
obxecto de incorporación ao expedien te do alumno, tras a petición deste,  
mediante a presentación dunha instancia  dirixida ao decano/a ou director/a do  
centro, en que figurarán os seus datos persoais, así como os estudos de que  
procede e aqueles que desexa transferir.  A solicitude de transferencia de  
créditos resolverase polo mesmo proc edemento establecido na letra b) do  
apartado anterior. 
3.8. A instancia a que se refiren os puntos 3.5 e 3.7 virá acompañada da  
documentación que proceda, segundo os seguintes casos: 
Estudos cursados en centros universitarios españois ou noutros centros que  
impartan ensinanzas superiores oficiais: 
Para estudos universitarios: 
- Certificación académica oficia l, en que consten as materias/disciplinas aprobadas e  
as cualificacións obtidas en cada unha delas, así como o plan de estudos  
realizado. Así mesmo deberá figurar o núm ero de créditos correspondente a cada  
materia/disciplina ou no seu defecto deberá  presentarse unha fotocopia do plan de  
estudos cursado, debidam ente asinada e selada polo centro de que proceda o  
alumno. 
Para estudos correspondentes a ensinanzas superiores oficiais: 
- Certificación académica oficia l, en que consten as materias/disciplinas aprobadas e  
as cualificacións obtidas en cada unha delas, así como o plan de estudos  
realizado. 
Estudos cursados en centros estranxeiros:  
- Certificación acreditativa do nivel e clase de estudos que se pretende recoñecer. 
- Así mesmo, deberá figurar o número de créditos correspondente a cada  
materia/disciplina ou no seu defecto deberá presentarse unha fotocopia do plan de  
estudos cursado, debidam ente asinada e selada polo centro de que proceda o  
alumno. 
- DNI ou pasaporte. 
- Todos os documentos deberán ser ofic iais, traducidos ao galego ou castelán,  
expedidos polas autoridades competentes e legalizados por  vía diplomática se for  
o caso (será suficiente con que conste a “Apostila da Haia” naqueles casos  
pertencentes a países que teñan subscrito o correspondente convenio). 
3.9. Contra as resolucións de recoñecemento ou transferencia de créditos previstas  
nos puntos anteriores poderase interpoñer  un recurso de alzada ante o reitor no  
prazo dun mes, que contará a partir de que se efectúe a súa notificación, quen  

 
Páx. 6 de 7
 
 
resolverá tras o informe da Comisión de Plan de Estudos delegada do Consello de  
Goberno da UDC, que terá carácter vinculante. 
Experiencia laboral ou profesional acreditada:  
- Deberá estar relacionada c oas competencias inherentes  a cada título. Acreditarase  
conforme ao procedemento previsto en cada memoria verificada correspondente a  
cada plan de estudos e m ediante a entrega da documentación que se requira. 
Artigo 4: recoñecemento doutros estudos 
4.1. O procedemento e os criterios par a o recoñecemento parcial de estudos  
correspondentes a ordenacións académicas  anteriores á establecida no Real  
decreto 1393/2007 (diplomado, licenciado, arquitecto, enxeñeiro ou equivalentes)  
en titulacións adaptadas ao EEES seguirán o que establece esta normativa. 
Artigo 5: Prezos por servizos académicos  
Polo recoñecemento de créditos de estudos  realizados aboaranse, se for o caso, os  
prezos que para cada curso académico sex an fixados polo correspondente Decreto da  
Xunta de Galicia. Os prezos faranse efectivos nos centro s en que o alumno vaia iniciar  
ou continuar os estudos segundo o procedemento vixente en materia de pagamento  
de prezos por servizos académ icos universitarios, no pr azo máximo de dez días que  
contan a partir da recepción da notificación da correspondente resolución. 
Disposición adicional 
Facúltase o reitor ou o vicerreitor/a en quen delegue para o desenvolvemento desta  
normativa. 
Disposición transitoria 
A validación de estudos e a adaptación de plans  estudos para titulacións non  
adaptadas ao EEES seguirán rexéndose pola normativa destes estudos. 
Disposición derrogatoria 
Queda derrogada a Normativa de recoñecemento e transferencia de créditos para  
titulacións adaptadas ao espazo europeo de educación superior (EESS) aprobada polo  
Consello de Goberno da UDC na súa sesión do 22 de maio de 2008. 
Disposición final 
A presente normativa entrará en vigor  ao día seguinte da súa aprobación polo  
Consello de Goberno da Universidade. 