DOG Núm. 188 Venres, 30 de setembro de 2011 Páx. 28969
ISSN1130-9229 Depósito legal C.494-1998 http://www.xunta.es/diario-oficial-galicia
III. OUTRAS DISPOSICIÓNS
CONSELLERÍA DE EDUCACIÓN E ORDENACIÓN UNIVERSITARIA
RESOLUCIÓN do 15 de setembro de 2011, da Secretaría Xeral Técnica da Con -
sellería de Educación e Ordenación Universitaria, pola que se dispón a publi -
cación do protocolo de colaboración subscrito entre a consellería e as univer -
sidades de Santiago de Compostela, A Coruña e Vigo para a valoración dos 
expedientes académicos.
Subscrito o día 27 de xuño de 2011 o Protocolo de colaboración entre a Consellería 
de Educación e Ordenación Universitaria e as universidades de Santiago de Compostela, 
A Coruña e Vigo para a valoración dos expedientes académicos, procede a publicación no 
Diario Oficial de Galicia  do citado protocolo, que figura como anexo desta resolución.
O que se fai público para os efectos oportunos.
Santiago de Compostela, 15 de setembro de 2011.
Jesús Oitavén Barcala 
Secretario xeral técnico da Consellería de Educación e Ordenación Universitaria
ANEXO 
Protocolo de colaboración entre a Consellería de Educación e Ordenación Universi -
taria e as universidades de Santiago de Compostela, A Coruña e Vigo para a valora -
ción de expedientes académicos
Santiago de Compostela, 27 de xuño de 2011.
O Protocolo de colaboración entre a Consellería de Educación e Ordenación Universi -
taria e as universidades de Santiago de Compostela, A Coruña e Vigo para a valoración de 
expedientes académicos actualmente en vigor e publicado o 23 de marzo de 2005 require 
dunha revisión profunda polos cambios normativos producidos desde entón.
Por outra banda e dado que os alumnos das universidades galegas utilizan as súas cer-
tificacións académicas persoais para participar en procesos de concorrencia competitiva 
tanto de ámbito autonómico como estatal, cómpre unificar un tipo de medias homoxéneas 
coas establecidas no resto do Estado español. Deste xeito deben ser axustadas aos crite-
rios estatais, tanto ás do Real decreto 1125/2003 como ás medias que deben incluírse no 
suplemento europeo ao título (SET). Tamén cómpre incorporar a posibilidade de incluír a 
CVE-DOG: 33fca0c6-5ec9-4ed6-ab38-73fac185b160


DOG Núm. 188 Venres, 30 de setembro de 2011 Páx. 28970
ISSN1130-9229 Depósito legal C.494-1998 http://www.xunta.es/diario-oficial-galicia
nota media da promoción e o posto que ocupa en relación con ela, por ser así demandado 
por múltiples convocatorias das distintas administracións.
Para dar resposta a esta nova realidade faise necesario modificar o citado protocolo. 
É conveniente que as universidades do Sistema Universitario de Galicia adopten criterios 
homoxéneos para as valoracións e o cálculo da nota media que, de acordo co establecido 
no Real decreto 1125/2003 e ao cal deberán axustarse todos os procedementos que as 
institucións asinantes deste protocolo, convoquen a partir da súa entrada en vigor.
Por todo o anterior, a Consellería de Educación e Ordenación Universitaria e as tres 
universidades do Sistema Universitario de Galicia
ACORDAN:
Primeiro. Obxecto.
A nota media do expediente académico dos estudantes do Sistema Universitario de Ga -
licia calcularase de acordo cos parámetros reflectidos no punto segundo deste protocolo.
Segundo. Sistema de cálculo .
1. A nota media do expediente académico calcularase para cada titulación e será o resul-
tado da seguinte fórmula: suma dos créditos superados multiplicados cada un deles polo va-
lor das cualificacións que correspondan, e dividida polo número de créditos totais superados. 
2. Naqueles casos en que nun expediente non figure, en todas ou nalgunhas das mate-
rias, a cualificación cuantitativa establecida no Real decreto 1125/2003, a cualificación cua-
litativa da materia converterase en cuantitativa mediante a aplicación do seguinte baremo:
 – Matrícula de honra: 10,00 puntos.
 – Sobresaliente: 9,00 puntos.
 – Notable: 7,50 puntos.
 – Aprobado: 5,50 puntos.
Nos casos de estudos non organizados por créditos multiplicaranse as cualifica -
cións de cada materia establecidas segundo o disposto no parágrafo anterior por 2 
CVE-DOG: 33fca0c6-5ec9-4ed6-ab38-73fac185b160


DOG Núm. 188 Venres, 30 de setembro de 2011 Páx. 28971
ISSN1130-9229 Depósito legal C.494-1998 http://www.xunta.es/diario-oficial-galicia
se se trata de materias anuais ou do proxecto de fin de carreira e por 1 se se trata de 
materias cuadrimestrais. Seguidamente, a suma de todos estes produtos dividirase 
entre a suma do número de materias cursadas, multiplicadas por 2 se se trata de 
materias anuais ou, de ser o caso, do proxecto fin de carreira, e por 1 se se trata de 
materias cuadrimestrais.
3. Na valoración da nota media teranse en conta a totalidade das materias superadas 
polo alumno para a obtención do título. Así, computaranse os complementos de formación 
e os créditos que excedan os mínimos requiridos, incluíndo os que correspondan a distin -
tos itinerarios ou mencións, tendo en conta o establecido no número 2.8.
4. Os créditos obtidos por recoñecemento de créditos que non teñen cualificación ou 
que figuren coa mención de apto non se terán en conta para os efectos de cálculo da nota 
media. Da mesma forma, non se terán en conta para o cálculo da nota media do expedien-
te os créditos de formación previa dos estudos oficiais de máster que non formen parte do 
plan de estudos.
As materias que figuren no expediente do alumno por transferencia de créditos non se 
terán en conta para o cálculo da nota media.
5. As materias adaptadas ou validadas de titulacións anteriores á estrutura do Real 
decreto 1393/2007 en que non se especifique a cualificación obtida tomarán o valor 
numérico 5,50. 
As materias recoñecidas en titulacións de grao e máster en que non se especifique a 
cualificación numérica por non ter equivalente no novo plan de estudos non se computarán 
para a suma dos créditos superados.
6. Os proxectos de fin de carreira nos plans estruturados en créditos computarán polo 
número de créditos que teñan asignados no plan de estudos. Nos estudos non estrutura -
dos en créditos terán a mesma ponderación que unha materia anual.
7. No caso de que un alumno curse un segundo ciclo, procedente doutra titulación, con-
siderarase que o seu expediente académico estará constituído polo primeiro ciclo completo 
da súa titulación de orixe e polo segundo ciclo da nova titulación.
A nota media total do expediente académico realizarase de forma ponderada entre 
o primeiro ciclo e o segundo ciclo, utilizando como coeficiente de ponderación os cré -
ditos superados en cada un dos ciclos. Se o primeiro ciclo foi superado nun plan de 
CVE-DOG: 33fca0c6-5ec9-4ed6-ab38-73fac185b160


DOG Núm. 188 Venres, 30 de setembro de 2011 Páx. 28972
ISSN1130-9229 Depósito legal C.494-1998 http://www.xunta.es/diario-oficial-galicia
estudos non estruturado en créditos, estableceranse como coeficiente de pondera -
ción os créditos que resulten de facer a conversión das horas das materias superadas 
a créditos.
A nota media dos expedientes académicos de titulados universitarios que accedes -
en a cursos superiores ao primeiro, nas titulacións de grao que establezan esta posi -
bilidade na súa memoria verificada, calcularase conforme o establecido no parágrafo 
anterior mediante ponderación entre a nota media dos estudos que lle permitiron o 
acceso e a nota media daqueloutros estudos que de forma obrigatoria tivo que supe -
rar no grao.
8. As materias ou créditos que se terán en conta para o cálculo das notas medias serán 
as seguintes:
 – Para os estudantes que non completaron os estudos teranse en conta os créditos 
totais superados.
 – Para os estudantes que completaron os estudos e realicen o depósito do título com -
putaranse todas as materias superadas ata esa data. As materias superadas ou recoñe -
cidas unha vez realizado o depósito do título non se computarán para o cálculo da nota 
media. 
9. As notas medias calcularanse cunha aproximación de catro decimais.
Terceiro. Nota media da promoción .
Mentres non exista regulación específica, para o cálculo da nota media da promoción 
sumarase a nota media do expediente académico de todos os alumnos que obtivesen 
o título no mesmo curso académico e calcularase conforme este protocolo. O resultado 
dividirase entre o número total de alumnos integrantes da promoción.
Para estes exclusivos efectos considerarase que obtiveron o título no mesmo curso 
académico e que forman parte da mesma promoción todos os alumnos que finalizaron os 
mesmos estudos ou que estean en condicións de obter o mesmo título, incluíndo, se é o 
caso, o proxecto de fin de carreira, ou traballo de fin de grao ou máster, así como os que 
obtiveron a totalidade de validacións e recoñecementos de créditos de acordo co calen -
dario académico. Formarán parte da mesma promoción todos os alumnos que, reunindo 
os requisitos sinalados anteriormente, finalicen os seus estudos nas mesmas datas, con 
independencia do plan de estudos que cursasen.
CVE-DOG: 33fca0c6-5ec9-4ed6-ab38-73fac185b160


DOG Núm. 188 Venres, 30 de setembro de 2011 Páx. 28973
ISSN1130-9229 Depósito legal C.494-1998 http://www.xunta.es/diario-oficial-galicia
Esta información permitirá establecer a posición nun ranking do alumno en relación coa 
promoción e a posición do alumno con respecto á súa promoción e poderá incorporarse ás 
certificacións académicas persoais cando así o solicite o interesado. 
Os alumnos que realicen varias especialidades, itinerarios diferenciados ou mencións 
poderán incluírse en varias promocións.
Cuarto. Certificación das notas medias e remisión de información .
A única media do expediente que terá que figurar nas certificacións académicas, tan -
to persoais como oficiais, e no suplemento europeo ao título (SET), será a calculada de 
acordo coa fórmula prevista neste documento, sen prexuízo de incluír calquera outra 
que legal ou regulamentariamente se estableza. Non obstante, para procesos compe -
titivos determinados poderanse utilizar índices correctores ou outros coeficientes de 
ponderación cando así o solicite algunha das partes asinantes ou as súas entidades 
vinculadas ou dependentes. Nestes supostos procederase á súa expedición de oficio, 
sempre que sexa tecnicamente posible e logo de autorización da universidade corres -
pondente. 
As partes asinantes deste acordo e as súas entidades vinculadas ou dependentes, com -
prométense a axustar todos os seus procedementos e convocatorias ao cálculo de medias 
establecidas neste documento, procurando igualmente facelo extensivo a todas as convo -
catorias que convoquen a Xunta de Galicia e os seus organismos.
A Consellería de Educación e Ordenación Universitaria e as universidades de Santiago 
de Compostela, A Coruña e Vigo comprométense a cumprir este protocolo e adoptarán 
para iso todas as medidas necesarias para a súa aplicación. 
Así mesmo, establecerán mecanismos de transferencia da información, sempre que se 
cumpra coa normativa de protección de datos de carácter persoal.
Quinto. Comisión de seguimento .
As partes asinantes deste protocolo acordan constituír unha comisión de seguimento 
e interpretación deste acordo formada por dúas persoas de cada parte. Esta comisión 
deberá adoptar criterios comúns ante calquera dúbida de interpretación, por petición de 
calquera das partes asinantes.
CVE-DOG: 33fca0c6-5ec9-4ed6-ab38-73fac185b160


DOG Núm. 188 Venres, 30 de setembro de 2011 Páx. 28974
ISSN1130-9229 Depósito legal C.494-1998 http://www.xunta.es/diario-oficial-galicia
Sexto. Entrada en vigor .
Este protocolo entrará en vigor desde a súa publicación no DOG e terá unha vixencia 
indefinida a non ser que o denuncie por escrito, cunha antelación de dous meses, algunha 
das partes asinantes.
E, en proba de conformidade cos termos do convenio, as partes comparecentes así -
nano e rubrícano por quintuplicado exemplar no lugar e data expresados. Jesús Vázquez 
Abad, conselleiro de Educación e Ordenación Universitaria. Juan Casares Long, reitor da 
Universidade de Santiago de Compostela. José María Barja Pérez, reitor da Universidade 
da Coruña. Salustiano Mato de la Iglesia, reitor da Universidade de Vigo.
CVE-DOG: 33fca0c6-5ec9-4ed6-ab38-73fac185b160
