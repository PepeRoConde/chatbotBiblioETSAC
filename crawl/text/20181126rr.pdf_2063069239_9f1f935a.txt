UNIVERSIDADEDACORUÑA
RESOLUCIÓN REITORAL DO 26 DE NOVEMBRO DE 2018 DA UNIVERSIDADE DA
CORUÑA POLA QUE SE ESTABLECEN AS CONDICIÓNS E AS CONTJAS QUE
PERCIBIRÁ O PERSOAL ALLEO QUE FORME PARTE DO COMITÉ ASESOR EXTERNO
DO CITIC
O Regulamento do Centro de Investigación en Tecnoloxías da información e das
Comunicacións (en diante CITIC), aprobado polo Consello de Gobernó da Universidade de A
Coruña (en diante UDC), en sesión do 29/5/2018, establece que o Comité Asesor Externo do
CITIC estará integrado por un máximo de nove investigadoras e investigadores de recoñecido
prestixio de fóra da UDC no eido das tecnoloxías da información e das comunicacións. Estes
investigadores alíeos serán nomeados polo Reitor, conforme co establecido no antedito
Regulamento.
De acordó co exposto polo Director do CITIC, os membros deste Comité, entre outras
funcións, deberán avaliar a actividade do centro cunha periodicidade mínima dunha vez ao
ano.
Esta Resolución ten por obxecto fixar as contías e condicións das indemnizacións dos
membros deste Comité pola avaliación anual do centro e pola asistencia á/s sesión/s do
Comité avaliador.
En vista do que antecede e de conformidade co que dispon o artigo 36 dos Estatutos da
Universidade da Coruña,
RESOLVO:
1. Que o importe que percibirá cada membro alleo do Comité Asesor Externo do CITIC (en
diante o Comité) polos traballos de avaliación do centro, ascenderá, como máximo a 500
euros/persoa. Nesta contía inclúense tanto os traballos previos relacionados coa valoración do
centro, que rematarán co informe de avaliación como a asistencia á/s sesión/s que
corresponda/n con esta finalidade. A esta contía aplicaráselle a retención que corresponda en
concepto de IRPF. Para os membros estranxeiros do Comité que entreguen certificación de
residencia fiscal no seu país de orixe, vinculado ao convenio de doble imposición, no se lies
aplicará retención en concepto de IRPF.
2. Caso de ser necesario emitir mais dun informe de avaliación anual, a compensación dos
gastos efectuarase conforme ao establecido no apartado anterior. Neste caso, o Director do
CITIC e o vicerreitor de Política Científica, Investigación e Transferencia deberán autorizar
previamente e xustificar a necesidade da emisión de novos informes de avaliación.
3. A contía establecida no apartado 1 é compatible coa percepción dos importes que lies
correspondan aos membros do Comité en concepto de indemnizacións por razón de servizo,
por asistir as sesións presenciáis que realice o Comité. O importe destas indemnizacións
adecuarase aos importes e as condicións que estableza a normativa reguladora nesta materia
na UDC e a normativa xeral de aplicación (Decreto 144/2001, do 7 de xuño, DOG do
25/6/2001 e RD 462/2002, do 24 de maio, BOE 30/5/2002).

UNIVERSIDADEDACORUÑA
4. Os membros do Comité serán nomeados polo Reitor e exercerán a súas funcións no
período e condicións que establece o artigo 8 do Regulamento do CITIC.
5. Os integrantes do Comité deberán informar do seu nomeamento ñas entidades en que
desenvolvan o seu traballo e, de ser o caso, tramitarán pola súa canta as autorizacións
necesarias para realizar os traballos para os que foron nomeados, de acordó coas condicións
e os importes recollidos nesta resolución.
6. Os expedientes de gasto derivados desta RR se imputarán á orgánica 6140 0508, á
funcional 541A e á económica que corresponda en función da natureza do gasto.
7. Deberase incorporar, ao/s expediente/s de gasto que se tramiten, "fago constar" emitido
pola persoa que actúe como secretario/a do Comité, coa conformidade do seu presidente/a,
para verificar a asistencia a/s sesión/s e a realización dos traballos que correspondan.
8. O Director do CITIC autorizará a tramitación dos expedientes de gasto obxecto desta
Resolución.
9. O Director do CITIC e o vicerreitor de Política Científica, Investigación e Transferencia
acreditaran ter recibido de conformidade o informe de avaliación do centro emitido polo
Comité. Esta xustificación unirase ao expediente de gasto para o pagamento da contía
establecida no apartado 1 desta Resolución.
9. No ámbito das súas competencias, a Xerencia e o vicerreitor de Política Científica,
Investigación e Transferencia poderán ditar as instrucións que correspondan para o
desenvolvemento e execución desta Resolución.
Esta Resolución publicarase no taboleiro electrónico oficial (TEO) da UDC.
A presente resolución entrará en vigor o día da publicación no TEO da UDC.
A Coruña, 26 de novembro de 2018
lo E. Abalde Alonso