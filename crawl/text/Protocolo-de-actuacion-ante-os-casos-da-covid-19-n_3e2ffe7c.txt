gl
es
en
gl
es
en
UDC
Protocolo de actuación ante os casos da covid-19 na UDC
25/04/22 12:31
Covid-19
1. Introdución
O novo contexto epidemiolóxico caracterizado por unha diminución dos casos graves e da letalidade asociada ao SARS-CoV-2, debido en grande parte á elevada cobertura vacinal acadada na poboación, orixinou un cambio na estratexia de vixilancia e control da pandemia cara unha estratexia que dirixa as actuacións a persoas e ámbitos de maior vulnerabilidade e monitorice os casos de COVID-19 graves e nos casos anteriormente citados, aceptando un nivel controlado de transmisión en grupos menos vulnerables. Ante esta nova situación epidemiolóxica e de inmunidade da poboación, o Consello de Ministros aprobou o 19 de abril, o Real Decreto 286/2022 polo que se modifica a obrigatoriedade do uso de máscaras durante a situación de crise sanitaria ocasionada pola COVID-19 e polo que o uso de máscaras deixa de ser obrigatorio en espazos interiores, salvo algunhas excepcións.
A cultura de protección non só individual senón tamén colectiva, debe continuar ante esta nova estratexia co fin de protexer ás persoas vulnerables e é por este motivo que o emprego da máscara segue a ser útil para axudar a diminuír o risco de infección destas persoas.
2. Situacións nas que se recomenda manter o uso da máscara
Neste contexto normativo no que a máscara non resulta obrigatoria é especialmente relevante lembrar a importancia de manter o resto de medidas de protección que, ao longo da pandemia, téñense amosado eficaces. Así, a hixiene de mans, a ventilación e evitar as aglomeracións seguen a ter un alto valor protector. Con todo, débese ter en conta que nos centros pode haber poboación vulnerable entre o alumnado e o persoal docente e non docente, polo que a máscara resulta nestes colectivos vulnerables particularmente recomendable.
En resumo, con carácter xeral, o uso da máscara en interiores será VOLUNTARIO, aínda que:
Recoméndase o seu uso en espazos pechados sen ventilación, nos que as persoas non poidan garantir a distancia interpersoal de 1,5 metros (aulas, bibliotecas, talleres, salas de reunións, despachos, salóns de graos, etc.).
Recoméndase para todas as persoas cunha maior vulnerabilidade ante a infección pola Covid-19, que se manteña o uso da máscara en calquera situación na que se teña contacto prolongado con persoas a distancia menor de 1,5 metros.
Será obrigado o seu uso nas instalacións que teñan a consideración de establecementos sanitarios.
Polo tanto, segue a ser RECOMENDABLE o uso da máscara no interior dos edificios tanto por parte do alumnado coma dos/as traballadores/as do centro.
3. Casos sospeitosos e confirmados de COVID-19 e contactos estreitos
Recoméndase especialmente para casos sospeitosos e confirmados de COVID-19 e contactos estreitos de casos o uso de forma constante da máscara e evitar actividades que impliquen quitala sen manter a distancia de seguridade de 1,5 metros con outras persoas (Ex.: comer ou beber en presenza doutras persoas). O uso da máscara nestas situacións debe ir acompañado doutras medidas de prevención como evitar o contacto con persoas de grupos vulnerables e reducir todo o posible as interaccións con outras persoas. Estas recomendacións deberán aplicarse durante 10 días dende inicio de síntomas, dende o diagnóstico (no caso de persoas asintomáticas) ou dende a data do último contacto (no caso de contactos estreitos).
En calquera caso debe lembrarse a recomendación xeral de non asistir aos centros se a sintomatoloxía inclúe cadros febrís e contactar coas autoridades sanitarias co fin de que lle indiquen como proceder.
Polo tanto, neste novo escenario o Protocolo de actuación de comunicación de casos e corentenas é o seguinte:
Positivo por proba diagnóstica de infección activa (test antíxenos, PCR,...) e contacto estreito cun positivo. Non hai illamento domiciliario, será o médico de familia o que determine as pautas de actuación para cada paciente, en función da vulnerabilidade, da sintomatoloxía e das probas que o facultativo considere oportunas.
Información
TODOS/AS Podes contactar co teléfono 881 540 045, do teu centro de saúde ou médico de familia, ou a través da web do Sergas ou da APP sergas móbil e seguir as súas instrucións e recomendacións.
ALUMNADO Se os síntomas non che permiten acudir ao centro, informa ao profesorado da túa ausencia e presenta o xustificante médico correspondente.
PERSOAL Se os síntomas non che permiten acudir ao centro, informa aos teus responsables da túa ausencia e presenta o baixa médica por incapacidade temporal no servizo correspondente.
Publicado por: Reitoría
Universidade da Coruña
Localización
Directorio telefónico
Suxestións
Contacto coa cidadanía
Mapa web
Aviso legal
Política de cookies
Portal de transparencia
Identidade corporativa
Oficina de Igualdade de Xénero
Perfil de contratante
Secretaría virtual estudantes
Portal de Novas
Canle interna de información
Biblioteca universitaria
Instagram
YouTube
Linkedin
Calendarios
App Store
Google Play
RSS