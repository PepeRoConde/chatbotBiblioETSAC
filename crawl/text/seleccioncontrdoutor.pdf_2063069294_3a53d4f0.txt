 
 
1 
NORMATIVA POLA QUE SE REGULA O PROCEDEMENTO PARA A SELECCIÓN DE 
PROFESORADO CONTRATADO DOUTOR PARA A UDC 
(APROBADA POLO CONSELLO DE GOBERNO DO 30 DE ABRIL DE 2014) 
1. NORMAS XERAIS 
Os concursos para a provisión de prazas de profesor contratado doutor rexeranse polas bases da 
correspondente convocatoria e polo disposto na normativa seguinte: 
• Capítulo I do Título IX da Lei orgánica 6/2001, d o 21 de decembro, de universidades (BOE 
do 24 de decembro), coas modificacións introducidas pola Lei orgánica 4/2007, do 12 
de abril (BOE do 13 de abril) 
• Decreto autonómico 266/2002, d o 6 de setembro, de contratación do profesorado 
universitario (DOG do 17 de setembro de 2002) 
• Estatutos da Universidade da Coruña, aprobados por Decreto da Xunta de Galicia do 13 de 
maio de 2004 (DOG d o 26 de maio de 2004) e modificados por Decreto 194/2007, do 
11 de outubro (DOG do 17 de outubro) 
• II Convenio colectivo para o persoal docente e investigador laboral das un iversidades da 
Coruña, Santiago de Compostela e Vigo (DOG 14 de abril de 2011). Prorrogado por 
Resolución do 12 de xullo de 2013, da Dirección Xeral de Traballo e Economía Social 
(DOG 29 de xullo de 2013) 
• Os acordos do Consello de Goberno aplicables á convocatoria 
• A restante normativa de aplicación xeral 
2. CONVOCATORIA E PRESENTACIÓN DE SOLICITUDES 
2.1. A convocatoria do concurso definirá a praza polo nome da súa área de coñecemento, 
indicando o departamento a que corresponde, e as actividades docentes que  realizará quen 
obtiver a praza, referidas, se é o caso, a unha ou varias materias das que se cursen para a 
obtención de títulos oficiais. Esta docencia non será vinculante para o encargo docente posterior. 
2.2. As solicitudes para tomar parte no concurso presentaranse no Rexistro Xeral da Universidade 
ou nos rexistros auxiliares de Elviña ou de Ferrol, ou por calquera dos procedementos 
establecidos no artigo 38 da Lei 30/1992, d o 26 de novembro, de réxime xurídico das 
administracións públicas e do procedem ento administrativo común (BOE d o 27 de novembro), e 
utilizarase o modelo oficial que se facilitará na Reitoría, na Vicerreitoría do Campus de Ferrol e na 
páxina web da Universidade. O modelo de currículo estará dispoñible na páxina web da 
Universidade. 
2.3. Presentarase a solicitude co resto da documentación acreditativa dos requisitos esixidos. 
2.4. O prazo de presentación das solicitudes non poderá ser inferior a dez días hábiles. 
3. REQUISITOS 
3.1. Para concursar ás prazas que se convoquen as persoas aspirantes deberán cumprir os 
seguintes requisitos no derradeiro día do prazo de presentación de solicitudes 
a) Ter cumprido os dezaoito anos e non ter cumprido a idade de xubilación.  
b) Estar en posesión do título de doutor/a . Caso de ter rea lizado os seus estudos fóra do 
Estado español, a titulación académic a deberá estar homologada polo m inisterio con 
competencias en educación. No caso de candidatos con títulos da Unión Europea, 
presentarán, quer a homologación, quer a credencial de recoñecemento dirixido ao 
exercicio da profesión de profesor de universidade. 
c) Non padecer doenza ou discapacidade física ou psíquica que lle impedir o desempeño das 
funcións 
d) Non ter sido separado/a do servizo, nin inhabilitado/a para o exercicio de funcións públicas. 
Así mesmo, o desempeño das prazas convocadas ficará sometido á Lei 53/1984, do 26 de 
decembro, e ás normas de desenvolvemento, en materia de incompatibilidades 

 
 
2 
e) As persoas aspirantes de nacionalidade estranxeira non poderán estar sometidas a 
sanción disciplinaria ou c ondena penal que impida, no seu estado, o acceso á Función 
Pública 
f) Avaliación previa positiva para a categoría de profesor/a contratado/a doutor/a da súa 
actividade por parte da Agencia Nacional de Evaluación de la Calidad y Acreditación 
(ANECA), da Axencia para a Calidade do Sistema Universitario de Galicia (ACSUG) ou, de 
ser o  caso, outro órgano de avaliación que leis doutras comunidades autónomas 
determinaren, sempre que exista convenio ou concerto previo coa Comunidade Autónoma 
de Galicia. 
Os requisitos c), d) i e) deberán ser acreditados no acto de sinatura do contrato. 
4. DOCUMENTACIÓN 
4.1. As persoas aspirantes, para seren admitidas no proceso de selección, acompañarán a súa 
solicitude cos seguintes documentos: 
a. Copia do DNI ou documento equivalente 
b. Copia compulsada ou legalizada do título académico esixido ou certificación que acredite o 
pagamento dos dereitos para a súa expedición. Caso de realiza r os seus estudos fóra do 
Estado español, a titulación académica deberá estar homologada polo ministerio c on 
competencias en educación. No caso de candidatos con títulos da Unión Europea, 
presentarán, quer a homologación, quer a cred encial de recoñecemento dirixida  ao 
exercicio da profesión de profesor de universidade 
c. Xustificante do pagamento das taxas. 
d. Documento acreditativo da avaliación previa positiva para a categoría de profesor/a 
contratado/a doutor/a da súa actividade por parte da Agencia Nacional de Evaluación de la 
Calidad y Acreditación (ANECA), da Axencia para a Calidade do Sistema Universitari o de 
Galicia (ACSUG) ou, de ser o caso, outro órgano de avaliación que leis doutras 
comunidades autónomas determinaren, sempre que exista convenio ou concerto previo 
coa Comunidade Autónoma de Galicia. 
5. RELACIÓN DE PERSOAS ASPIRANTES ADMITIDAS E EXCLUÍDAS 
5.1. Remat ado o prazo de presentación de solicitudes, no prazo máximo de dez días hábiles , 
publicarase a relación de persoas aspirantes admitidas e excluídas no taboleiro de anuncios da 
Reitoría da Universidade, Vicerreitoría d o Campus de Ferrol e na páx ina web da Universidade, 
con mención expresa do nome e apelidos e, se for o caso, das causas de exclusión. 
5.2. As persoas aspirantes excluídas disporán dun prazo de dez días hábiles, que conta a partir do 
seguinte ao da publicación da referida relación, para corrixiren o defecto que motivase a exclusión. 
Transcorrido este prazo, o reitor ditará resolución  que declare aprobada a lista definitiva de 
persoas aspirantes admitidas e excluídas, que se publicará nos lugares indicados. 
5.3. De acordo co previsto no artigo 59.6.b da Lei 30/1992, do 26 de novembro, estas publicacións 
substituirán a notificación persoal ás persoas interesadas e producirán os mesmos efectos que a 
notificación persoal. 
6. COMISIÓNS DE SELECCIÓN 
6.1. De acordo co previsto no art. 13.2. do Decreto 266/2002, do 6 de setembro, de contratación 
do profesorado universitario, as comisións de selección estarán formadas por cinco profesores 
con titulación, categoría e dedicación igual ou superior á sinalada para ocupar a praza convocada.  
6.2. Ademais, formará parte da comisión de selección un membro proposto pola representación 
dos traballadores sempre e cando sexa designado no prazo de dez días hábiles desde a 
notificación por parte da universidade, remat ado este prazo se a designación non tivese lugar, 
decaerá neste dereito. Este membro actuará con voz e sen voto. 
6.3. Segundo o art. 83 dos Estatutos da UDC, as comisións de selección do persoal docente e 
investigador contratado estarán presididas polo/a d ecano/a ou director/a do centro e formarán 
parte de stas o/a director/a do departamento a que se adscriba a praza, que actuará como 
secretario/a, e tres membros da área de coñecemento da praza obxecto do concurso, nomeados 

 
 
3 
polo Consello de Goberno a partir dunha proposta de cinco membros, realizada polo Consello de 
Departamento, sendo funcionario, polo menos, un deles. 
De non existir número suficiente de profesores na área que reúna  os requisitos sinalados no 
apartado 6.1, designaranse profesores das áreas a fíns que establece o anexo I desta  normativa. 
No caso de persistir a insuficiencia, serán designados por sorteo profesores e profesoras das 
áreas con docencia no centro por teren materias obrigatorias ou de formación básica nos plans de 
estudo. 
Da mesma ma neira, deberán nomearse os membros suplentes das comisións, en previsión dos 
supostos a que se refire o artigo seguinte. 
6.4. O nomeamento como membro dunha comisión é irrenunciable, agás cando concorra causa 
xustificada que impedir a súa actuación como me mbro dela. Neste caso, a apreciación da causa 
alegada corresponde ao reitor, que deberá resolver, nun prazo de tres días hábiles , que conta 
desde a recepción da renuncia  e procederase á substitución pola persoa suplente. 
De calquera xeito, os membros das comisións en que se dea algunha das causas sinaladas no 
art. 28 da Lei de réxime xurídico das administracións públicas e do procedemento administrativo 
común do 26 de novembro de 1992 (BOE d o 27 de novembro) deberán absterse de intervir e 
comunicaranllo ao reitor para a designación do/a suplente no prazo de tres días hábiles sinalado 
no parágrafo anterior. 
6.5. Nos casos de ausencia ou causa xustificada que impediren a actuación do/a presidente/a da 
comisión, este/a será substituído/a polo/a vicedecano/a, s ubdirector/a ou profesor/a do centro de 
maior categoría e antigüidade. O/ a secretario/a será substituído/a polo/a profesor/a do 
departamento de maior categoría e antigüidade 1. O resto dos membros serán substituídos polos 
seus respectivos suplentes. Esta ci rcunstancia deberá ser comunicada polo/a presidente/a da 
comisión ao reitor co fin de nomear o/a suplente no prazo de tres días hábiles. 
6.6. A composición das comisións de selección publicarase na resolución que aprobe as relacións 
definitivas de persoas aspirantes admitidas e excluídas ao concurso. 
Os membros das comisión de selección percibirán as indemnización establecidas no Decreto 
144/2001, do 7 de xuño, sobre Indemnizacións por razón do servizo ao persoal con destino na 
Administración Autonómica de Galicia. 
6.7. Na s comisións de selección procurarase unha composición equilibrada entre mulleres e 
homes, agás que non sexa posible por razóns fundadas e obxectivas debidamente motivadas. 
6.8. A selección efectuarase con respecto aos principios constitucionais de igualdade, mérito e 
capacidade. Considerarase mérito preferente, seguindo o disposto no art. 48 da Lei orgánica 
4/2007, estar acreditado/a para participar nos concursos de acceso aos corpos docentes 
universitarios segundo o disposto na presente norma. 
7. ACTUACIÓN DAS COMISIÓNS 
7.1. Unha vez publicada a relación definitiva de persoas aspirantes e a composición da comisión, 
o/a presidente/a desta procederá, no prazo de dez días hábiles, a convocala e constituíla. 
Se por causa xustificada a  comisión non se puidese reunir no referido prazo de dez días hábiles , 
que conta desde a publicación da relación definitiva, o/a presidente/a deberá sinalar a data 
concreta da reunión dentro dos sete días hábiles seguintes, que p ublicará no taboleiro de 
anuncios do centro cunha antelación mínima de dous días hábiles. 
7.2. Transcorridos os prazos antes indicados sen que se constitúa a comisión, o reitor procederá a 
nomear un/unha novo/a presidente/a. 
7.3. A comisión actuará sempre no centro a que pertenza o/a presidente/a. 
                                                           
1 A orde de categorías en relación coa substitución do/a presidente/a e secretario/a das comisións de selección será: 
1. Catedrático/a de universidade 
2. Titular de universidade e catedrático/a de escola universitaria 
3. Profesor/a contratado doutor 
A antigüidade entenderase sempre referida ao tempo de permanencia na UDC na categoría de que se trate 

 
 
4 
7.4. A comisión quedará validamente constituída coa presenza de cando menos catro dos seus 
membros con dereito a voto, entre os que debe estar o/a presidente/a e o/a secretario/a. 
7.5. Os acordos da comisión, que serán sempre motivados, adoptaranse por maioría. No caso de 
empate decidirá o voto de calidade do/a presidente/a. 
7.6. No mesmo acto de constitución, a comisión establecerá os criterios de avaliación que, en 
calquera caso, terán en conta os principios de mérito e capacidade das persoas aspirantes.  
Os criterios publicaranse no taboleiro do centro e na web da Universidade. Unha vez publicados, 
os membros da comisión poderán acceder á documentación presentada. 
8. PROCEDEMENTO DE SELECCIÓN DE CONTRATADOS DOUTORES 
8.1. O presidente da  comisión convocará aos concursantes ao acto de presentación nun prazo 
mínimo de 15 días e máximo de dous meses, que computa desde a publicación da resolución 
reitoral pola que se aprobe a lista definitiva de admitidos e excluídos e a composición do tribunal. 
8.2. No acto de presentación, que será público, os concursantes entregarán ao presidente a 
seguinte documentación:  
a. Historial académico, docente e investigador e , de ser o caso, asistencial-sanitario, por 
quintuplicado, así como un exemplar das publica cións e documentos acreditativos do 
consignado nel. 
b. Proxecto docente e investigador, por quintuplicado, que o candidato se propón 
desenvolver de lle ser adxudicada a praza a que concursa; o proxecto axustarase, se 
se fixasen na convocatoria, ás especificacións establecidas.  
8.3. No acto de presentación, os concursantes recibirán cantas instrucións sobre a realización das 
probas deban comunicárselles; así mesmo, determinarase, mediante sorteo, a orde de actuación 
dos concursantes e fixarase o lugar, a data e a hora do comezo das probas. 
8.4. As probas serán públicas e cada unha delas será eliminatoria 
8.5. A primeira proba consistirá na exposición oral dos méritos e do historial académico, docente e 
investigador e, de ser o caso, asistencial -sanitario, alegados polo concursante. Así mesmo, o 
concursante deberá presentar e defender o proxecto docente e investigador que desenvolverá no 
caso de lle ser outorgada a praza. 
8.6. A exposición de cada candidato non poderá superar os 90 minutos. 
8.7. Seguidamente, a comisión debaterá co candidato sobre os seus méritos, historial académico 
e investigador e sobre o proxecto docente e investigador presentado, durante un tempo máximo 
de dúas horas. 
8.8. Finalizada a proba, cada membro da comisión entregará ao presidente un informe razoado de 
valoración dos méritos e  do historial académico, docente e investigador e de , ser o caso 
asistencial-sanitario, así como o proxecto docente e investigador alegado e defendido por cada 
candidato. 
8.9. Á vista dos informes, a comisión procederá a unha votación, non sendo posible a abstención, 
para determinar o paso dos candidatos ás probas sucesivas. Non pasarán á seguinte proba os 
candidatos que non obtivesen, polo menos, tres votos favorables. 
8.10. A se gunda proba consistirá na exposición oral dun tema do programa presentado pola 
persoa candidata e elixido por esta de entre tres sacados a sorteo, durante un tempo máximo 
dunha hora. Seguidamente, a comisión debaterá co/a candidato/a sobre os contidos expo stos, a 
metodoloxía que utilizará e todos aqueles aspectos que estime relevantes en relación co tema, 
durante un tempo máximo de dúas horas. 
8.11. Os candidatos disporán dun tempo máximo dunha hora para preparar a exposición do tema. 
8.12. Finalizada a proba, cada membro da comisión entregará ao presidente un informe razoado 
valorando os contidos e as metodoloxía expostas por cada uno dos candidatos. 

 
 
5 
8.13. Á vista dos informes, a comisión procederá a unha votación, sen que sexa posible a 
abstención, para determinar o paso á terceira proba. Non pasarán á seguinte proba os candidatos 
que non obtivesen, polo menos, tres votos favorables. 
8.14. A terceira proba consistirá na exposición oral polo/a candidato/a, durante un tempo máximo 
de noventa minutos, dun trab allo orixinal de investigación realizado polo/a candidato/a. 
Seguidamente, a comisión debaterá co candidato todos aqueles aspectos que estimase 
relevantes en relación co traballo orixinal de investigación, durante un tempo máximo de dúas 
horas. 
8.15. O can didato entregará ao presidente da comisión un resumo ou guión escrito, por 
quintuplicado, do traballo de investigación, ao facerse público o resultado favorable da segunda 
proba.  
8.16. Finalizada a proba, cada membro da comisión entregará ao presidente un  informe razoado 
valorando os contidos e a metodoloxía expostos por cada unha das persoas candidatas. 
8.17. Á vista dos informes, a comisión procederá á votación, sen que sexa posible a abstención. 
9. PROPOSTA DE NOMEAMENTO OU DE CONTRATACIÓN 
9.1. Finalizadas as probas a comisión elaborará unha proposta de provisión que deberá ser 
aprobada por, cando menos, tres votos a favor. Os membros da comisión que voten en contra da 
proposta maioritaria terán que facer constar a motivación do seu voto. 
9.2. A proposta incluirá unha relación de todos os candidatos que sexan considerados aptos para 
ocupar a praza por orden de preferencia para o nomeamento polo reitor. 
9.3. Se a comisión considerar que ningunha das persoas aspirantes admitidas reúne os méritos 
suficientes para desempeñar a praza obxecto de concurso, poderá propoñer a non provisión da 
praza, xustificando detalladamente, á vista do baremo establecido, as causas que motivan tal 
proposta. 
9.4. A proposta de resolución publicarase no taboleiro de anuncios do ce ntro e na web da 
Universidade xunto coa acta das cualificacións e concederáselles a cada unha das persoas 
concursantes un prazo de cinco días hábiles, que conta a partir da publicación, para poderen 
presentar reclamacións razoadas contra esta proposta. 
9.5. As reclamacións deberán ser dirixidas ao/á presidente/a da comisión e entregadas no rexistro 
do centro en que aquela actúe, no Rexistro Xeral da UDC ou por calquera dos procedementos 
establecidos no artigo 38 da Lei 30/1992. No caso de presentarse a recl amación nun rexistro 
público alleo a esta universidade, o/a interesado/a deberá comunicalo á UDC  por correo 
electrónico ou por F ax dirixido ao Servizo de Persoal Docente e Investigador. Os enderezos 
figuran na páxina web da Universidade. 
9.6. Transcorrido o prazo, e no suposto de que non se presentase reclamación ningunha contra a 
proposta, o/a presidente/a da comisión remitirá todas as actuacións practicadas á Reitoría, para 
os efectos da resolución definitiva do concurso e expedición do nome amento ou formalización do 
correspondente contrato. 
9.7. No suposto de que se presentase reclamación, ou se propoña a non provisión da praza, a 
comisión encargada de xulgar a praza trasladará o expediente administrativo do concurso á 
Comisión de Reclamació ns, xunto co informe razoado da comisión de selección sobre as 
reclamacións presentadas e suspenderase o nomeamento ou a contratación até que recaia 
resolución reitoral. 
10. ACTUACIÓN DA COMISIÓN DE RECLAMACIÓNS DE PRAZAS DE PERSOAL DOCENTE E 
INVESTIGADOR CONTRATADO. 
10.1. A Comisión de Reclamacións deberá formular a súa proposta razoada no prazo máximo de 
dez días hábiles desde a recepción das actuacións ou expediente administrativo do concurso. 
10.2. A Comisión de Reclamacións queda validamente constituída coa metade máis un dos seus 
membros. Adoptará os seus acordos por maioría e remitirá seguidamente o expediente ao reitor. 

 
 
6 
10.3. Competencias da Comisión de Reclamacións 
10.4. A Comisión de Reclamacións garantirá a igualdade de oportunidades das  persoas 
aspirantes en relación co proc edemento seguido e o respecto ao s principios de mérito e 
capacidade daquelas, sen que en ningún caso a súa actuación poida substituír as valoracións de 
fondo realizadas polas comisións de selección sobre a idoneidade dos/as aspirantes. 
10.5. A  Comisión de Reclamacións, para instruír o procedemento de reclamación , terá as 
seguintes competencias: 
a. Á vista das reclamacións poderá remitilas xunto co expediente á comisión de selección co 
obxecto de que emende os defectos de tramitación observados, responda todas e cada 
unha das alegacións presentadas e, de ser o caso, formule unha nova proposta motivada. 
Este acto de instrución poderá ser realizado polo/a presidente/a da Comisión de 
Reclamacións. 
b. Ordenar a retroacción do proc edemento ao momento en que se apreciase algunha 
infracción do procedemento. 
c. Solicitar os asesoramentos que estime oportunos. 
11. RESOLUCIÓN DO CONCURSO 
11.1. Recibido o expediente administrativo do concurso, o reitor ditará resolución  e atribuiralle a 
praza á persoa seleccionada pola Comisión encargada de xulgala ou, no caso de ser presentada 
reclamación, pola Comisión de Reclamacións, nos termos previstos no artigo 54 da Lei 30/1992. 
11.2. A resolución publicarase nos taboleiros de anuncios da Reitoría e n a Vicerreitoría do 
Campus de Ferrol, así como na páxina web da Universidade. Esta publicación substituirá a 
notificación persoal aos/ás interesados/as e producirá os mesmos efectos, segundo o previsto no 
art. 59.6.b da Lei 30/1992, do 26 de novembro. 
11.3. Contra esa resolución, que esgota a vía administrativa, poderase interpoñer un recurso 
contencioso-administrativo no prazo de dous meses, que conta desde o día seguinte ao da súa 
publicación, de conformidade co art. 46 da Lei 29/1998, do 13 de xullo, regu ladora da xurisdición 
contencioso-administrativa. Previamente, e con carácter potestativo, poderase interpoñer recurso 
de reposición ante o/a reitor/a, no prazo dun mes, de acordo co establecid o no art. 116 da Lei 
30/1992, do 26 de novembro, de réxime xurídico das administracións públicas e do procedemento 
administrativo común (BOE do 27 de novembro). 
12. CONTRATACIÓN E INCORPORACIÓN 
12.1. A persoa candidata á que se lle adxudicou a praza deberá presentarse nun prazo de dez 
días hábiles no Servizo de Persoa l Docente e Investigador para formalizar o nomeamento ou 
contrato. Se houber lugar á presentación dunha solicitude de autorización de compatibilidade, o 
prazo para o nomeamento ou contratación quedará automaticamente prorrogado até a súa 
resolución, logo de acreditar dentro de prazo a presentación da solicitude de compatibilidade. 
12.2. A persoa candidata incorporarase na data de inicio que indique o seu contrato perante o/a 
director/a de departamento que o/a presentará ao/á decan o/a ou director/a do centro . O/a  
director/a do departamento dará conta da incorporación á persoa titular da vicerreitoría con 
competencias en materia de profesorado. 
12.3. No suposto de que o/a adxudicatario/a renunciase á praza, non chegase a presentarse para 
formalizar o contrato ou non acreditase a presentación da solicitude de autorización de 
compatibilidade no prazo sinalado, ou finalmente se lle denegase a dita autorización, o reitor  
procederá a asignar a praza ao/á seguinte concursante , segundo a orde de puntuación que figure 
na proposta, se existir, ou deixará deserta a praza, ordenando, de ser o caso, a apertura de novo 
concurso. 
12.4. A persoa contratada deberá acreditar no prazo de dous anos o coñecemento da lingua 
propia da Universidade da Coruña. A Universidade adoptará a s medidas necesarias para que os 
profesores contratados adquiran o coñecemento da lingua galega. 

 
 
7 
DISPOSICIÓN DERROGATORIA 
Queda derrogada a Normativa pola que se regula o procedemento para a selección de persoal 
docente e investigador interino e laboral contratado, aprobada polo Consello de Goberno do 28 de 
maio de 2004 e modificada nas sesións do 9 de marzo e do 28 de xuño de 2007. 
DISPOSICIÓN DERRADEIRA 
Esta normativa entrará en vigor ao día seguinte da súa aprobación no Consello de Goberno da 
Universidade da Coruña. 

 
 
8 
ANEXO I 
CATÁLOGO DE ÁREAS AFÍNS PARA OS EFECTOS DA COMPOSICIÓN DAS COMISIÓNS 
DE SELECCIÓN 
 Área principal Afinidade 1.º Afinidade 2.º Afinidade 3.º 
25 Anatomía e Anatomía 
Patolóxica Comparadas Sanidade Animal     
28 Antropoloxía Física Zooloxía     
33 Arqueoloxía Prehistoria     
38 Astronomía e Astrofísica Física da Terra     
40 Biblioteconomía e 
Documentación 
Ciencias e Técnicas 
Historiográficas     
83 Ciencias e Técnicas da 
Navegación Construcións Navais Máquinas e Motores 
Térmicos 
Enxeñaría 
Mecánica 
85 Ciencias e Técnicas 
Historiográficas Historia Antiga     
95 Comercialización e 
Investigación de Mercados 
Organización de 
Empresas     
100  Composición Arquitectónica Expresión Gráfica 
Arquitectónica     
105 Comunicación Audiovisual e 
Publicidade Xornalismo     
110 Construcións Arquitectónicas Enxeñaría da 
Construción     
115  Construcións Navais Máquinas e Motores 
Técnicos 
Ciencias e Técnicas 
da Navegación 
Enxeñaría 
Mecánica 
183 Dermatoloxía Medicina     
185 Debuxo Pintura Escultura   
187 Didáctica da Expresión 
Corporal 
Educación Física e 
Deportiva 
Didáctica e 
Organización Escolar   
189 Didáctica da Expresión 
Musical Música Didáctica da 
Expresión Plástica 
Didáctica e 
Organización 
Escolar 
193 Didáctica da Expresión 
Plástica Debuxo Expresión Gráfica 
Arquitectónica 
Composición 
Arquitectónica 
195 Didáctica da Lingua e a 
Literatura Lingua Española     
200 Didáctica da Matemática Matemática Aplicada     
205 Didáctica das Ciencias 
Experimentais 
Didáctica e Organización 
Escolar     
210 Didáctica das Ciencias 
Sociais 
Didáctica e Organización 
Escolar     
245 Educación Física e Deportiva Didáctica da Expresión 
Corporal Fisioterapia   
247 Electromagnetismo Física Aplicada     
255 Enfermaría Medicina     
260 Escultura Debuxo Pintura Historia da Arte 
270 Estética e Teoría das Artes Filosofía Historia da Arte   

 
 
9 
 Área principal Afinidade 1.º Afinidade 2.º Afinidade 3.º 
275 Estomatoloxía Cirurxía     
285 Estudos Árabes e Islámicos Estudos Hebreos e 
Arameos     
290 Estudos Hebreos e Arameos Estudos Árabes e 
Islámicos     
295 Explotación de Minas Prospección e 
Investigación Enxeñaría do Terreo   
300 Expresión Gráfica 
Arquitectónica 
Composición 
Arquitectónica     
305 Expresión Gráfica na 
Enxeñaría Proxectos e Enxeñaría Expresión Gráfica 
Arquitectónica 
Enxeñaría 
Cartográfica 
320 Filoloxía Alemá Filoloxía Inglesa     
327 Filoloxía Eslava Lingüística Xeral Lingüística 
Indoeuropea   
350 Filoloxía Italiana Filoloxía Románica     
365 Filoloxía Vasca Lingüística Xeral Lingua Española   
370 Filoloxía Galega e Portuguesa Filoloxía Románica     
383 Filosofía Moral Filosofía     
398 Física da Terra Astronomía e Astrofísica     
413 Fisioterapia Radioloxía e Medicina 
Física Medicina   
427 Xeodinámica Externa Xeodinámica Interna     
428 Xeodinámica Interna Xeodinámica Externa     
430 Xeografía Física Análises Xeográficas e 
Rexional     
443 Histoloxía Bioloxía Celular     
460 Historia da Ciencia Lóxica e Filosofía da 
Ciencia     
475  
Historia do Pensamento e dos 
Movementos Sociais e 
Políticos 
Ciencia Política e da 
Administración     
495 Enxeñaría Aeroespacial Enxeñaría Mecánica     
500 Enxeñaría Agroforestal Produción Vexetal     
505 Enxeñaría Cartográfica, 
Xeodésica e Fotogrametría 
Expresión Gráfica na 
Enxeñaría Enxeñaría do Terreo Enxeñaría 
Agroforestal 
510 Enxeñaría da Construción 
Mecánica de Medios 
Continuos e Teoría de 
Estruturas 
    
515 Enxeñaría dos Procesos de 
Fabricación Enxeñaría Mecánica     
525 Enxeñaría do Terreo Enxeñaría Hidráulica     
530 Enxeñaría e Infraestrutura dos 
Transportes 
Enxeñaría da 
Construción Enxeñaría do Terreo   
535 Enxeñaría Eléctrica Tecnoloxía Electrónica     
540 Enxeñaría Hidráulica Enxeñaría do Terreo     

 
 
10 
 Área principal Afinidade 1.º Afinidade 2.º Afinidade 3.º 
550 Enxeñaría Nuclear Máquinas e Motores 
Térmicos     
560 Enxeñaría Telemática 
Arquitectura e 
Tecnoloxía de 
Computadores 
    
565 Enxeñaría Téxtil e Papeleira Enxeñaría Química     
566 Inmunoloxía Anatomía Patolóxica     
568 Lingua e Cultura do Extremo 
Oriente Lingüística Xeral     
580 Lingüística Indoeuropea Lingüística Xeral     
590 Máquinas e Motores Térmicos Enxeñaría Mecánica     
600 Mecánica de Fluídos Enxeñaría Hidráulica     
613 Medicina Legal e Forense Toxicoloxía     
615 Medicina Preventiva e Saúde 
Pública Medicina     
617 Medicina e Cirurxía Animal Sanidade Animal     
625 Métodos de Investigación e 
Diagnóstico en Educación 
Psicoloxía Evolutiva e da 
Educación     
635 Música Historia da Arte     
645 Obstetricia e Xinecoloxía Cirurxía     
646 Oftalmoloxía Cirurxía     
653 Otorrinolaringoloxía Cirurxía     
660 Parasitoloxía  Microbioloxía     
685 Petroloxía e Petroquímica Cristalografía e 
Mineraloxía     
690 Pintura Debuxo Escultura   
710 Prospección e Investigación 
Mineira Explotación de Minas Enxeñaría do Terreo Petroloxía e 
Xeoquímica 
715 Proxectos Arquitectónicos Composición 
Arquitectónica     
720 Proxectos de Enxeñaría Enxeñaría da 
Construción 
Expresión Gráfica na 
Enxeñaría   
725 Psicobioloxía Psicoloxía Básica     
745 Psiquiatría Medicina     
770 Radioloxía e Medicina Física Medicina     
790 Tecnoloxías do Medio 
Ambiente Enxeñaría Química     
796 Teoría da Literatura e 
Literatura Comparada Literatura Española     
807 Toxicoloxía Medicina Legal e 
Forense     
813 Traballo Social e Servizos 
Sociais 
Ciencia Política e da 
Administración     
814 Tradución e Interpretación Lingua Española     

 
 
11 
 Área principal Afinidade 1.º Afinidade 2.º Afinidade 3.º 
815 Urbanística e Ordenación do 
Territorio 
Tecnoloxías do Medio 
Ambiente 
Enxeñaría e 
Infraestrutura dos 
Transportes 
 
 