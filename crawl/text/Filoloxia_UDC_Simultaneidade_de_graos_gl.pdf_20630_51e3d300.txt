 
Simultaneidade de graos 
1.  En que consiste? 
Constitúe unha oportunidade moi vantaxosa de poder cursar dúas carreiras a un 
tempo. 
Na Facultade de Filoloxía da UDC pódense cursar, ao modo tradicional, as seguintes 
titulacións, de 4 anos de duración cada unha: 
∙ Grao en Español:  Estudos Lingüísticos e Literarios 
∙ Grao en Galego e Portugués:  Estudos Lingüísticos e Literarios 
∙ Grao en Inglés:  Estudos Lingüísticos e Literarios 
Tamén existe a posibilidade de cursar simultaneamente dúas desas tres titulacións: 
Grao en Inglés  +  Grao en Español 
Grao en Galego e Portugués  +  Grao en Inglés 
Grao en Español  +  Grao en Galego e Portugués 
2.  Cuanto tempo implica a simultaneidade? 
En 5 cursos académicos, isto é, máis un ano que nos graos actuais, pódense conseguir 
dúas titulacións oficiais, grazas aos itinerarios de simultaneidade propostos. 
3.  Como son os itinerarios de simultaneidade? 
Os cursos 1.o e 2.o son comúns ás dúas titulacións. 
As materias obrigatorias de 3.o e 4.o dos dous graos implicados distribúense entre os 
cursos 3.o, 4.o e 5.o dos planos de simultaneidade. 
Entre 4.o e 5.o cursos cursaranse 4 materias optativas específicas de cada un dos 
graos. 
No marco da organización en 5 cursos, o número de créditos necesario para superar 
o programa será de 324, apenas 84 créditos máis que un título de grao simple (240). 
4.  A formación adquirida será máis feble que en dúas titulacións cursadas por separado? 
Non. Na simultaneidade cúrsanse todas as materias de formación básica e obrigatoria 
de cada titulación. 


5.  Podo personalizar o meu currículo? 
Si.  A Facultade oferta máis de 40 materias optativas. Coa selección entre elas pódese 
orientar o currículo cara aos intereses de cada estudante. 
Pódese adquirir tamén una formación adicional (noutras linguas, en temas 
especializados) mediante o seguimento de determinadas materias optativas. Esta 
formación adicional quedará reflectida no Suplemento Europeo ao Título, un 
documento trilingüe oficial de validez internacional.  
6.  Podo incorporarme en 3.o? 
Si. Se estás a cursar 2.o curso de calquera dos graos da Facultade, podes incorporarte 
ao 3.o curso de simultaneidade. 
7.  Que significa en termos económicos a matrícula nun programa de simultaneidade? 
Non é necesario abonar a matrícula completa de dúas titulacións. O custo das dúas 
titulacións redúcese á matrícula de 5 cursos. 
De obter unha bolsa do Ministerio, cubrirá os 5 cursos e as dúas titulacións (se se 
cursan os graos por separado non é posible obter bolsa para a segunda titulación). 
A matrícula en 1.o e 2.o cursos corresponderá aos prezos públicos que estableza a 
Xunta de Galicia para un curso da rama de artes e humanidades de 60 créditos. 
Os cursos 3.o, 4.o e 5.o terán, respectivamente, 72, 69 e 63 créditos, polo que a 
matrícula incrementarase entre un 20 e un 5 % con relación a un curso de 60 créditos. 
A UDC realizará gratuitamente o recoñecemento dos créditos das materias dunha das 
titulacións implicadas que se fagan valer para a outra. 
8.  Máis información? 
    Na web:   www.udc.es/filo 
    Por correo electrónico:  administracion.filoloxia@udc.es 
    Por teléfono:  881 01 17 17 
Persoalmente:  Facultade de Filoloxía, Administración, Andar baixo 
Campus da Zapateira, A Coruña 