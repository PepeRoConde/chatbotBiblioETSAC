 
 
1 
 
 
REGULAMENTO DA FACULTADE DE CIENCIAS 
DA COMUNICACIÓN 
 
 
 
TITULO I. FUNCIÓNS, ATRIBUCIÓNS E COMPOSICIÓN 
 
Art. 1. FUNCIÓNS 
 
A Facultade de Ciencias da Comunicación da Coruña (no sucesivo a Facultade) é o centro  da Universidade 
da Coruña (no sucesivo a Univ ersidade) encargado da organización, da coordinación, do seguimento, da 
avaliación e da xestión administrativa do ensino universitario que conduce á obtención do título de 
licenciado en Comunicación Audiovisual  e doutros estudos que lle foren asignados no ámbito da 
comunicación audiovisual e outros campos afíns. Así mesmo, a Facultade promoverá e coordinará a 
investigación interdisciplinar no ámbito da comunicación. 
 
 
Art. 2. ATRIBUCIÓNS 
  
Son atribucións da Facultade: 
 
a. A organización, a coordinación, o seg uimento, a avaliación e a xestión administrativa do ensino 
universitario que lle for asignado no ámbito da comunicación audiovisual e doutros campos afíns. 
b. A elaboración das propostas de creación, modificación ou supresión dos planos de estudos destas 
ensinanzas. 
c. A promoción e a coordinación da investigación interdisciplinar no ámbito da comunicación 
audiovisual e doutros campos afíns. 
d. A coordinación e supervisión da actividade docente dos departamentos que interveñan no 
desenvolvemento dos planos de estudos da Facultade, e a avaliación docente do seu profesorado. 
e. A participación no goberno e a xestión da Universidade. 
f. A organización de actividades de Extensión Universitaria. 
g. Todas as funcións orientadas ao cumprimento adecuado dos seus fins, ou que lle atri búan a 
lexislación vixente ou os Estatutos e os regulamentos da Universidade. 
 
Así mesmo, e con carácter xeral, a Facultade poderá organizar cursos dirixidos, ou non, á obtención de 
títulos ou diplomas académicos, e promover convenios de colaboración con entidades públicas ou privadas. 
 
 
Art. 3. COMPOSICIÓN 
 
A Facultade estará integrada por: 
 
a. O profesorado que imparta docencia nalgún dos seus planos de estudos. 
b. O estudantado matriculado en calquera dos seus planos de estudos. 
c. O persoal de administración e servizos asignado expresamente á Facultade. 
d. Todas as persoas non incluídas nos apartados anteriores a que a lexislación e as normativas 
vixentes lles outorguen a condición de membros da Facultade. 
 
 

 
 
2 
TITULO II.- ÓRGANOS DE GOBERNO 
 
 
Art. 4. CLASES DE ÓRGANOS 
 
Os órganos colexiados de goberno da Facultade son a Xunta de Facultade e todas as Comisións que 
dependen desta. 
 
Os órganos unipersoais de goberno da Facultade son o decano, os vicedecanos e o secretario académico. 
 
 
 
CAPÍTULO 1: Xunta de Facultade 
 
 
Art. 5. FUNCIÓNS 
 
A Xunta de Facultade é o órgano colexiado de máxima representación, ao que lle corresponden as máximas 
funcións de normativa interna, control e expresión da posición e as aspiracións da comunidade da 
Facultade. 
 
 
Art. 6.  ATRIBUCIÓNS 
 
Son atribucións da Xunta de Facultade: 
 
a. Elixir o decano e de ser o caso, revogalo según o regulamento electoral da unversidade da Coruña. 
b. Elaborar ou modificar o Regulamento de réxime interno do centro. 
c. Elixir os membros das comisións que dependen da Xunta de Fa cultade que non teñan acceso 
directo en virtude do seu cargo. 
d. Elaborar e aprobar as propostas de planos de estudos das titulación que se impartan no centro e 
informar sobre  a implantación de novas titulacións e estudos. 
e. Ratificar anualmente a xestión económica e xeral da dirección durante o ano anterior. 
f. Propor iniciativas e aspiracións, e manifestar a súa opinión sobre problemas que lle afecten á 
Universidade ou ao seu contorno. 
g. Achegarlle ao reitor, de ser o caso, a proposta de retirada da venia docendi a un/unha profesor/a 
cando a Comisión de Avaliación Académica promova unha acción neste sentido. 
h. Informar dos nomeamentos de doutores honoris causa. 
i. Decidir o agrupamento de titulacións, de ser o caso, para os efectos da representación dos 
estudantes nos órganos de goberno da Facultade. 
j. Todas aquelas funcións orientadas ao cumprimento adecuado dos seus fins, e as atribuídas á 
Facultade polos Estatutos ou polos regulamentos da Universidade vixentes. 
 
Para o mellor cumprimento das súas funcións, a Xunta de Fa cultade poderá crear e disolver as comisións 
que considere oportuno. 
 
 
Art. 7. COMPOSICIÓN 
 
A Xunta de Facultade estará constituída por: 
 
a. O decano, que a convocará e presidirá. 
b. Os vicedecanos e o secretario, que tamén o será da Xunta. 

 
 
3 
c. Todos os profesores c on vinculación permanente á Universidade, co límite do 51 % do número 
total de membros da Xunta. Unha representación do resto do profesorado que imparta docencia 
maioritaria no centro e do persoal investigador  e en formación que colabore na docencia nunha 
proporción do 12%, sempre que sexa posible. 
d. Unha representación dos estudantes nunha proporción do 28 % 
e. Unha representación do persoal de administración e servizos nunha proporción do 9% 
 
Se non pertence á Xunta de Facultade, poderá asistir ás reunións, co n voz mais sen voto, o profesorado que 
imparta docencia na Facultade e o profesorado visitante, así como a persoa que sexa a administradora do 
centro. 
 
 
Art. 8. ELECCIÓNS DOS SEUS MEMBROS 
 
As eleccións dos representantes do persoal académico, do estudantad o e do persoal de administración e 
servizos na Xunta de Facultade, realizaranse segundo o disposto nos Estatutos da Universidade vixentes. 
 
 
Art. 9. CONVOCATORIA DE SESIÓN ORDINARIA 
 
A convocatoria da Xunta de Facultade en sesión ordinaria corresponderalle  ao deca no e farase pública 
cunha antelación mínima de setenta e dúas horas da data en que terá lugar. 
 
A convocatoria incluirá  a orde do día, e será preceptivo incluír os puntos seguintes: 
 
a. Aprobación, se proceder, da acta da sesión anterior. 
b. Rogos e preguntas, se os houber. 
 
As sesións ordinarias da Xunta de Facultade realizaranse dentro do período lectivo do curso académico, 
excluído cada período de exames e a súa semana anterior. 
 
Incluirase un punto na orde do día da próxima reunión ordinaria da Xunta  de Facultade se o solicitaren, con 
unha antelación de 48 horas , un 20% dos membros da Xunta de Facultade ou 2/3 dos representantes dun 
sector. 
 
Non se poderán adoptar acordos na quenda de rogos e preguntas. 
 
 
Art. 10. CONSTITUCIÓN DA XUNTA DE FACULTADE 
 
Para a válida  constitución da Xunta de Facultade  será necesaria, en primeira convocatoria, a maioría 
absoluta dos seus membros. En segunda convocatoria, que se realizará media hora máis tarde, constituirase 
validamente cun terzo dos seus membros. En todo ca so requirirase a presenza do presidente e secretario 
ou se é o caso, de quen os substitúa. 
 
 
Art. 11. CONVOCATORIA DE SESIÓN EXTRAORDINARIA 
 
A Xunta de Facultade reunirase en sesión extraordinaria cando existiren temas de urxencia que o 
xustificaren. A convocatoria corresponderalle ao decano: 
 
a. Por iniciativa propia. 
b. Por iniciativa do 30% de membros da Xunta de Facultade. 
 

 
 
4 
Esta convocatoria farase pública cunha antelación mínima de corenta e oito horas respecto da data en que 
terá lugar. 
 
A convocatoria incluirá a orde do día, que se reducirá aos temas que motivasen a reunión extraordinaria. 
 
 
Art. 12. ADOPCIÓN DE ACORDOS 
 
Para adoptar acordos deberán estar presentes o presidente da Xunta da Facultade e o secretario, o no seu 
defecto de quen legalmente lles sustitúan, e máis da metade dos seus membros. 
 
Os membros presentes adoptarán os acordos por ase ntimento ou por votación, en cuio caso adoptarase  a 
opción máis votada independentemente do número de votos en branco ou de abstencións. No caso de 
empate decidirá o presidente. 
 
Votarase sempre que o solicite algún membro da Xunta de Facultade. As votacións realizaranse, 
normalmente, a man alzada. Serán secretas por proposta do presidente ou dun mínimo de 5 membros da 
Xunta de Facultade, e sempre que se trate de acordos sobre persoas. 
 
Redactaranse as actas das Xuntas de Facultade. As actas serán públicas. 
 
 
CAPÍTULO 2. As Comisións 
 
 
COMISIÓN DOCENTE E DE AVALIACIÓN ACADÉMICA 
 
 
Art. 13. FUNCIÓNS 
 
A Comisión Docente e de Avaliación Académica é o órgano da Xunta de  Facultade con funcións de 
organización e control no ámbito do ensino que se imparte na Facultade. Poderá ter funcións executivas 
naqueles temas específicos que lle foren encargados pola Xunta de Facultade.  É ademáis o órgano 
encargado da avaliación da act ividade docente dos departamentos que imparten docencia no centro e d o 
labor docente dos profesorado asignado á Facultade. 
 
 
Art. 14. ATRIBUCIÓNS 
 
Son atribucións da Comisión Docente e de Avaliación Académica: 
 
a. Adoptar as medidas necesarias para executar a s directrices da Xunta de Facultade que se refiren 
aos estudos correspondentes. 
b. A organización xeral da docencia, é dicir: horarios, distribución de aulas, calendario de exames, e 
normativa académica en xeral. 
c. Controlar a calidade da docencia, o seguimento  dos programas das materias, a coordinación entre 
elas, os métodos de ensino etc. 
d. Xerar e recoller as propostas de adaptación e desenvolvemento dos planos de estudos: posta en 
marcha e supresión de materias, estruturación das materias optativas en bloques de 
intensificación ou especialidade, control de matrícula e permanencia do estudantado etc. 
e. Estudar as solicitudes de validación e adaptación. 
f. Informar á Xunta de Facultade sobre a situación xeral e as actividades desenvolvidas, e solicitar a 
súa intervenc ión cando se ultrapase o ámbito de actuación ou as atribucións específicas da 
Comisión.  

 
 
5 
Art. 15. COMPOSICIÓN 
 
A Comisión Docente e de Avaliación Académica estará constituída por: 
 
a. Presidindo a Comisión, o decano, o vicedecano ou a persoa en quen se delegue. 
b. Un representante do profesorado doutor da Facultade. 
c. Dous representantes do persoal docente da Facultade. 
d. O secretario académico, que tamén o será da comisión 
e. O membro dos servizos administrativos da Facultade que sexa responsable da xestión no ámbito 
cuberto pola Comisión, con voz mais sen voto. 
f. Dous representantes do alumnado da Facultade. 
g. Os coordinadores, nomeados pola Xunta de Facultade, que foran necesarios para o funcionamento 
desta comisión. 
 
 
Art. 16. ELECCIÓN DOS MEMBROS 
 
A elección dos membros  da Comisión Docente  e de Avaliación Académica  realizarase por designación da 
Xunta de Facultade. 
 
 
Art. 17. CONVOCATORIA E ACTUACIÓN 
 
A Comisión Docente e de Avaliación Académica convocaraa o seu presidente, ou por pedimento de dous 
dos seus membros. 
 
Para que se constitúa a Comisión Docente  e Avaliación Académica, e para adoptar acordos, deberán estar 
presentes o presidente, o secretario e máis da metade dos seus membros. 
 
Os membros presentes adoptarán os acordos por ase ntimento ou por votación, en cuio caso adoptarase a 
opción máis votada independentemente do número de votos en branco ou de abstencións. No caso de 
empate decidirá o presidente. 
 
 
COMISIÓN DE INFRAESTRUTURAS, SERVIZOS E ACTIVIDADES 
 
 
Art. 18. FUNCIÓNS E ATRIBUCIÓNS 
 
A Comisión de Infraestr uturas, Servizos e Actividades é o órgano da Xunta de Facultade encargado do 
control da xestión dos servizos comúns da Facultade, así como dos medios empregados na docencia. Tamén 
se encargará de dinamizar a vida cultural do centro. 
 
Son atribucións da Comisión de Infraestruturas, Servizos e Actividades: 
 
a. Propor a distribución da partida de equipamento docente do centro, así como a dotación de 
medios para cubrir as necesidades de administración e servizos. 
b. Distribuír e controlar os espazos dedicados á inves tigación, á docencia e á administración da 
Facultade. 
c. Solicitar ás instancias oportunas a dotación de medios necesarios para o correcto 
desenvolvemento das funcións que ten asignadas. 
d. Facer un seguimento do edificio, da súa conservación e reparación. 
e. Levar a organización e coordinación das actividades alleas a docencia que se realicen no centro.  
 

 
 
6 
Art. 19. COMPOSICIÓN 
 
A Comisión de Infraestruturas, Servizos e Actividades estará constituída por: 
 
a. Presidindo a comisión, o decano, o vicedecano ou a persoa en quen se delegue. 
b. Un representante do profesorado doutor da Facultade. 
c. Un representante do persoal docente da Facultade. 
d. O secretario académico, que tamén o será da comisión 
e. Un representante do alumnado da Facultade. 
f. Un representante do persoal de administración e servizos da Facultade. 
g. O membro dos servizos administrativos da Facultade que sexa responsable da xestión no ámbito 
cuberto pola comisión, con voz mais sen voto. 
h. Os coordinadores, nomeados pola Xunta de Facultade, que foran necesarios para o funcio namento 
desta comisión. 
 
 
Art. 20. ELECCIÓN DOS MEMBROS 
 
A elección dos membros da Comisión de Infraestruturas, Servizos e Actividades realizarase por designación 
da Xunta de Facultade. 
 
 
Art. 21. CONVOCATORIA E ACTUACIÓN 
 
A Comisión de Infraestruturas, Se rvizos e Actividades convocaraa o seu presidente, ou por pedimento de 
dous dos seus membros. 
 
Para que se constitúa Comisión de Infraestruturas, Servizos e Actividades,  e para adoptar calquera acordo, 
deberán estar presentes o presidente, o secretario e máis da metade dos seus membros. 
 
Os membros presentes adoptarán os acordos por asentimento ou por votación, en cuxo caso se adoptará a 
opción máis votada independentemente do número de votos en branco ou de abstencións. No caso de 
empate decidirá o presidente. 
 
 
COMISIÓN DE GARANTÍA DE CALIDADE 
 
 
Art. 22. FUNCIÓNS 
 
A Comisión de Garantía de Calidade  é o órgano da Xunta de Facultade que participa nas tarefas de 
planificación e seguimento do Sistema de Garantía Interno de Calidade, actuando ademais como un dos  
vehículos de comunicación interno da política, obxe ctivos, plans programas, responsabilidades e logros 
deste sistema. 
 
 
Art. 23. ATRIBUCIÓNS 
 
Son atribucións da Comisión de Garantía de Calidade: 
 
a. Realizar o seguimento dos plans de calidade das titulacións que se imparten no centro. 
b. Coordinar e promover accións correctoras que estean destinadas  a mellora da calidade da 
docencia.  

 
 
7 
c. Elaboración e seguimento de calquera informe de avaliación de calidade que se lle solicite ao 
centro. 
d. Colaborar na elaboración e na actualización dos plans estratéxicos que correspondan ao centro no 
ámbito do plano estratéxico da UDC. 
e. Promover relacións cos axentes sociais e económicos que redunden no avance das titulacións e na 
inserción laboral dos egresados. 
f. Informar e realizar o seguimento dos programas académicos de mobilidade e de intercambio. 
g. Calquera outra función que, relacionada coa calidade, lle asigne a Xunta de Centro. 
 
  
 
Art. 24. COMPOSICIÓN 
 
A Comisión de Garantía de Calidade estará constituída por: 
 
a. Presidindo a Comisión, o decano, o vicedecano ou a persoa en quen se delegue. 
b. O secretario académico, que tamén o será da comisión 
c. O profesor responsable de Garantía de Calidade do centro 
d. O profesor responsable da Titulación do centro 
e. O profesor responsable de Prácticas externas do centro 
f. O membro dos servizos administrativos da Facultade que sexa responsable da xestión no ámbito 
cuberto pola Comisión. 
g. Un representante do alumnado da Facultade. 
h. Os coordinadores, nomeados pola Xunta de Facultade, que foran necesarios para o funcionamento 
desta comisión. 
 
 
Art. 25. ELECCIÓN DOS MEMBROS 
 
A elección dos membros da Comisión Garantía de Calidade realizarase por designación da Xunta de 
Facultade. 
 
 
Art. 26. CONVOCATORIA E ACTUACIÓN 
 
A Comisión de Garantía de Calidade convocaraa o s eu presidente, ou por pedimento de dous dos seus 
membros. 
 
Para que se constitúa a Comisión de Garantía de Calidade, e para adoptar acordos, deberán estar presentes 
o presidente, o secretario e máis da metade dos seus membros. 
 
Os membros presentes adoptarán os acordos por asentimento ou por votación, en cuxo caso se adoptará a 
opción máis votada independentemente do número de votos en branco ou de abstencións. No caso de 
empate decidirá o presidente. 
 
 
COMISIÓN DE NORMALIZACIÓN LINGÜÍSTICA 
 
 
Art. 27. FUNCIÓNS 
 
A Comisión de Normalización Lingüística  é o órgano da Xunta de Facultade que ten como finalidade servir 
de nexo entre o Servizo de Normalización Lingüísitca e o centro, para garantir, no seu ámbito de actuación, 
a implementación das medidas establecidas no Plano e Normalización Lingüística da Universidade 

 
 
8 
Art. 28. ATRIBUCIÓNS 
 
Son atribucións da Comisión Normalización Lingüística: 
 
a. Propor actuacións e definir obxectivos conducentes a unha maior presenza da lingua galega no 
centro. 
b. Canalizar os interese s e as preocupacións dos membros da comunidade universitaria sobre 
calquera aspecto da normalización lingüística (queixas, suxestións...). 
c. Difundir información e recursos que resultaren de interese para a difusión da lingua galega 
(materiais do SNL, cursos ou xornadas de formación...). 
d. Fomentar a coordinación con outras comisións para o intercambio inter ou intrauniversitario de 
experiencias normalizadoras. 
 
Art. 29. COMPOSICIÓN 
 
A Comisión de Normalización Lingüística estará constituída por: 
 
a. Presidindo a Comisión, o decano, o vicedecano ou a persoa en quen se delegue. 
b. O secretario académico, que tamén o será da comisión 
c. Un representante do persoal docente 
d. Un representante do alumnado da Facultade. 
e. Un representante do PAS do centro 
f. Os coordinadores, nomeados pola Xunta de Facultade, que foran necesarios para o funcionamento 
desta comisión. 
 
Art. 30. ELECCIÓN DOS MEMBROS 
 
A elección dos membros da Comisión Normalización Lingüística realizarase por designación da Xunta de 
Facultade. 
 
Art. 31. CONVOCATORIA E ACTUACIÓN 
 
A Comisión de Normalización Lingüística convocaraa o seu presidente, ou por pedimento de dous dos seus 
membros. 
 
Para que se constitúa a Comisión de Normalización Lingüística , e para adoptar acordos, deberán estar 
presentes o presidente, o secretario e máis da metade dos seus membros. 
 
Os membros presentes adoptarán os acordos por asentimento ou por votación, en cuxo caso se adoptará a 
opción máis votada independentemente do número de votos en branco ou de abstencións. No caso de 
empate decidirá o presidente. 
 
 
CAPÍTULO 2. Órganos unipersoais da Facultade 
 
 
Art. 36. DECANO 
 
O decano é a máxima autoridade executiva da Facultade, desempeña a súa representación, exerce a súa 
dirección, preside os seus órganos de goberno, e vela pola execución dos acordos colexiados. 
  
 
 
 

 
 
9 
Art. 37. ATRIBUCIÓNS DO DECANO 
 
Son atribucións do decano, para alén das establecidas polos Estatutos da Universidade vixentes, as 
seguintes: 
 
a. Propor ao reitor, para a súa aprobación, as validacións de estudos realizados en centros doce ntes 
doutras universidades españolas ou en centros estranxeiros. 
b. Xestionar os bens e os ingresos obtidos pola realización de contratos, convenios e servizos, que 
revertan na Facultade de acordo coa normativa establecida polo Consello Social. 
c. Autorizar os gastos e as ordes de pagamento no ámbito da Facultade. 
d. Exercer as competencias propias en materia administrativa e de xestión de persoal que determine 
a Xunta de Goberno da Universidade. 
e. Presentar para que considere e sancione a Xunta de Facultade unha memo ria anual, que poderá 
consultar calquera membro da comunidade universitaria. 
f. Todas aquelas competencias que non se lles atribúan expresamente neste regulamento a outros 
órganos de goberno da Facultade. 
 
 
Art. 38. SUBSTITUCIÓN TEMPORAL DO DECANO 
 
En ausencia do decano asumirá temporalmente as súas funcións o vicedecano. 
 
 
Art. 39. FUNCIÓNS DO SECRETARIO ACADÉMICO 
 
Correspóndelle ao secretario académico, ademais do establecido polos Estatutos da Universidade vixentes, 
o seguinte: 
 
a. Redactar as actas dos órganos de goberno da Facultade. 
b. Organizar e supervisar a matrícula do estudantado. 
c. Dirixir o Rexistro Xeral da Facultade.  
d. Organizar as eleccións de decano e dos órganos de goberno da Facultade. 
 
 
 
TITULO III.- SERVIZOS COMÚNS 
 
Art. 40 
 
A Facultade poderá crear ou suprimir servizos comúns de soporte á docencia, á investigación e á extensión 
universitaria. Ademais, fomentará a creación e a participación en servizos xerais para toda a comunidade 
universitaria. 
 
A Xunta de Facultade poderá elaborar o Regulamento de funcionamento dos servizos comúns da Facultade, 
se o considerar necesario, e de acordo coas directrices da Universidade. 