 
Página 1 de 18 
 
 
Regulamento do Traballo Fin de Grao da Facultade de Turismo 
Aprobado pola Xunta de Facultade de Filoloxía de 26 de febreiro de 2014, modificado pola 
Xunta de Facultade de Filoloxía de 20 de outubro de 2017 e de 30 de maio de 2018, modificado 
pola Xunta de Facultade de Turismo de 15 de xullo de 2022, e modificado pola Comisión de 
TFG da Facultade de Turismo o 17 de xullo de 2023. Incluída emenda aprobada pola CAD o 26 
de xuño de 2024 (*). 
1. Obxecto e ámbito de aplicación 
1.1. Este regulamento contén as directrices relativas á definición, realización, defensa, 
cualificación e tramitación administrativa dos traballos de fin de grao dos planos de estudo do 
grao da Facultade de Turismo, de acordo coas Directrices para a elaboración de regulamentos 
relativos ao traballo de fin de grao nos graos da UDC, aprobadas polo Consello de Goberno de 
22 de xullo de 2011, e de acordo coa Normativa reguladora da matrícula e defensa do Traballo 
Fin de Grao (TFG) e do Traballo Fin de Mestrado (TFM), aprobada polo Consello de Goberno 
de 19 de decembro de 2013 e modificada polo Consello de Goberno nas súas sesións de 30 de 
abril e 24 de xullo de 2014, 29 de xaneiro de 2015, 28 de xuño de 2016 e 29 de xuño de 2017. 
1.2. Este regulamento debe interpretarse no marco das regulamentacións e procedementos 
da Universidade da Coruña que se atoparen en vigor e que se referiren, entre outros aspectos, 
ao sistema de avaliación, ao recoñecemento e á transferencia de crédit os, así como á 
mobilidade de estudantes. 
1.3. A comisión do centro competente na xestión dos traballos de fin de grao é a Comisión de 
Traballo Fin de Grao, delegada da Xunta de Facultade, ou no seu caso, ditas competencias 
recaerán directamente na Xunta de Facultade. 
2. Natureza e características do Traballo Fin de Grao 
2.1. O Traballo Fin de Grao (TFG) supón a realización, por parte de cada estudante e de forma 
individual, dun proxecto, dunha memoria ou dun estudo concreto baixo a supervisión de un 
ou máis directores. Neste traballo deben integrarse e desenvolverse os contidos formativos 
recibidos, así como as capacidades, competencias e habilidades adquiridas durante o período 
de docencia do grao. 
2.2. O TFG deberá estar orientado á aplicación das competen cias xerais asociadas ao Título, 
en concreto, a capacitar para a busca, xestión, organización e interpretación de datos nos 
estudos turísticos co obxecto de emitir xuízos que inclúan unha reflexión sobre temas 
relevantes deste ámbito de estudos, e a facilitar o desenvolvemento dun pensamento e xuízo 
crítico, lóxico e creativo. 
2.3. Para formalizar a matrícula do TFG, o alumnado poderá ter pendentes como máximo 78 
créditos para completar os estudos, incluídos os correspondentes ao TFG, e deberá 
matricularse tamén de todas as materias necesarias para rematar o plan de estudos do grao.  
 

 
Página 2 de 18 
 
 
Igualmente, as/os estudantes que participen en programas de mobilidade ou duplas 
titulacións poderán matricularse do TFG mentres realizan o programa de mobilidade. O seu 
réxime será establecido regulamentariamente. 
2.4. O TFG só poderá ser defendido e avaliado unha vez que se tiver constancia de que a/o 
estudante superou todos os créditos necesarios para a obtención do Título de Grao, agás os 
correspondentes ao TFG, isto é, unh a vez superados os 234 créditos restantes, segundo se 
establece na memoria de verificación do grao da Facultade de Turismo. 
No caso dos programas de mobilidade ou de dupla titulación estarase ao previsto 
regulamentariamente. 
Nos programas de simultaneidade  estarase ao establecido na normativa específica de cada 
programa. 
2.5. O TFG non ten a natureza dun traballo investigador. Con todo, a titularidade dos dereitos 
de propiedade intelectual, se for o caso, corresponderá a quen o realizar segundo queda 
recollido no apartado h) do artigo 8 do RD 1791/2010 de 30 de decembro, polo que se aproba 
o Estatuto do estudante universitario. 
2.6. O tema de que for obxecto o TFG, tanto no seu nivel como na súa extensión e os seus 
obxectivos, deberá posibilitar que a/ o estudante o realice nas 150 horas equivalentes aos 6 
créditos ECTS asignados ao traballo no plan de estudos. A Facultade de Turismo velará a través 
dos mecanismos de coordinación existentes no grao e da Comisión de Traballo Fin de Grao, 
de existir, porque isto se cumpra e, en consecuencia, poidan alcanzarse as taxas de eficiencia, 
éxito e gradación a que fai referencia a memoria do grao. 
3. Dirección académica do Traballo Fin de Grao 
3.1. O TFG será dirixido por un ou varios membros do profesorado con doc encia no Título de 
grao. Os membros do profesorado a tempo parcial non serán requiridos para presentar as 
propostas ás que fai referencia o punto 4.1, aínda que poderán conviñer un tema co/a 
estudante tal e como figura no punto 4.5. 
Tal profesor/a será responsable de: 
a) Expoñer ao estudantado as características do traballo e orientalo no seu 
desenvolvemento; 
b) Realizar un seguimento da elaboración do traballo e velar polo cumprimento dos 
obxectivos fixados; 
c) Autorizar a presentación e defensa do TFG; 
d) Valorar o traballo consonte ao establecido no art. 7. 
3.2. O TFG poderá ser dirixido por máis dunha persoa. Nese caso, cando menos, unha delas 
deberá ser un membro do profesorado con docencia no Título de grao en Turismo. 
 
 

 
Página 3 de 18 
 
3.3. Prorrogarase automaticamente durante un ano académico a liña asignada, salvo que o/a 
alumno/a presente unha nova solicitude de liña. Para prórrogas en cursos académicos 
seguintes, a solicitude deberá presentarse co visto e prace do titor na administración da 
facultade. 
4. Oferta de temas dos traballos fin de grao e asignación de direccións 
4.1. Os temas ou as liñas dos TFG e as/os directoras/es correspondentes proporanse de xeito 
razoado. Tal proposta será remitida á dirección do centro polos/as directores/as a través dos 
correspondentes departamentos na data marcada polo decanato. 
4.2. A Facultade aprobará e fará pública a listaxe cos temas, cos directores ou directoras e co 
número de estudantes asignados a cada tema e co/a director/a antes do 30 de setembro. 
4.3. O estudantado solicitará a asignación por orde de preferencia dun número mínimo de dez 
temas e/ou directoras/os coa data límite de 15 de outubro no modelo de impreso que figura 
como Anexo I deste regulamento. A Facultade, preparará unha proposta de asignación 
provisional, que incluirá  o prazo de reclamacións. Para dirimir as prioridades na elección de 
tema e/ou de director/a utilizarase como criterio a cualificación media do expediente 
académico da/o estudante. Se se esgotasen as liñas escollidas pola/o estudante, anunciarase 
un novo prazo para escoller entre as liñas con vacantes. 
4.4. Unha vez resoltas as reclamacións, se as houber, a Facultade publicará a listaxe definitiva 
coa data límite de 30 de outubro. 
4.5. O estudante poderá, así mesmo, desenvolver un proxecto sobre un tema esp ecífico do 
seu interese, debendo contactar directamente cun/cunha profesor/a que puidese estar 
interesado para que actúe como director/a. Neste caso deberá solicitalo por escrito ao 
decano/a no prazo que se estableza e no formulario correspondente –Anexo VIII-, que terá 
que ir asinado polo director/a. Os traballos asignados por este medio figurarán na listaxe á 
que fai referencia o punto 4.3. e non computarán a efectos do reparto establecido polo 
departamento. Cada profesor/a aceptará un máximo de cinco traballos novos de este tipo en 
cada convocatoria. 
Esta opción non é posible para os/as estudantes que se matriculan no TFG durante o prazo de 
ampliación de matrícula. 
5. Tribunais de avaliación 
5.1. A Facultade nomeará os tribunais e establecerá as condicións xerais para a realización da 
defensa dos traballos. 
5.2. Os tribunais estarán formados por tres persoas e os correspondentes suplentes. Todas 
elas deberán ser membros do profesorado do Grao en Turismo. A directora ou director do TFG 
non poderá formar parte do tribunal que o avalíe. 
 
 
 

 
Página 4 de 18 
 
5.3. Cada tribunal contará cunha persoa que o presida e outra que exerza como secretaria. O 
de maior categoría docente e antigüidade actuará como presidente e o de menor como 
secretaria/o. Ambos exercerán como tales en todas as actuacións do tribunal. 
5.4. Unha vez constituídos, os tribunais de avaliación establecerán, dentro do marco 
establecido pola Facultade, o día, a hora e o lugar de realización das defensas dos traballos de 
fin de grao e a orde de exposición dos/as estudantes (Anexo II). Esta información farase 
pública no taboleiro de anuncios e na páxina web da Facultade. 
6. Presentación e defensa dos traballos fin de grao 
6.1. Con antelación á data de entrega establecida: 
a) O/a director/a do traballo deberá realiz ar un informe sobre o TFG a través da    
Secretaría Virtual do PDI. 
b) Unha vez incorporado ese informe ao sistema de xestión, a/o estudante terá de 
solicitar a inscrición e defensa a través da Secretaría Virtual, cumprimentar 
axeitadamente o formulario electrónico requirido e anexar o TFG como PDF seguindo 
as Normas para presentación dos traballos en versión dixital. 
6.2. Os traballos axustaranse ao establecido nas guías docentes e ás instrucións relativas á 
presentación que figuran como Anexo III deste regulamento.  
6.3. O estudantado defenderá os seus TFG pública e presencialmente; en todos os casos a 
introdución deberá realizarse en inglés. 
6.4. A realización, presentación e defensa dos TFG poderán efectuarse en calquera dos 
idiomas empregados na imparti ción do grao, de acordo co disposto na memoria de 
verificación do Título. En todos os casos, o resumo deberá realizarse en inglés.  Cada estudante 
disporá dun tempo máximo de 15 minutos en que deberá expoñer os obxectivos, a 
metodoloxía, o contido e as conclusións do seu traballo. Con posterioridade, terá que atender 
as preguntas, as aclaracións, os comentarios e as suxestións que lle puideren formular os 
membros do tribunal de avaliación. 
6.5. Dentro das súas posibilidades, a Facultade facilitará os medios  técnicos para a 
presentación do traballo. 
7. Avaliación e cualificación 
7.1. Para a avaliación, aplicaranse os criterios establecidos na guía docente e o disposto na 
memoria de verificación do Título. 
a) O/a director/a do traballo valorarao mediante o Anexo IV. Este documento será 
entregado na administración do centro antes do fin do prazo de presentación de 
traballos establecido para cada oportunidade. 
 
 
 

 
Página 5 de 18 
 
b) O tribunal valorará a exposición pública do traballo mediante a rúbrica establecida 
no Anexo V. 
c) O tribunal emitirá a cualificación final, que será o resultado da media ponderada da 
valoración do tribunal (20%) e da proposta de dirección do traballo (80%). 
Empregarase o Anexo VI, que será entregado na administración do centro, xunto co 
Anexo V. En caso de co-dirección, terase en conta a media da cualificación outorgada 
polas/os directoras/es. 
7.2. A cualificación final outorgarase en función da seguinte escala numérica establecida no 
Real Decreto 1125/2003, de 0 a 10, con expresión dun decimal (de ser necesario o redondeo, 
farase cara arriba), á cal terá que se lle engadir a correspondente cualificación cualitativa: 
a) 0-4,9: suspenso 
b) 5,0-6,9: aprobado 
c) 7,0-8,9: notable 
d) 9,0-10: sobresaliente 
7.3. Poderá acceder á mención de matrícula de honra o estudant ado que obtiver unha 
cualificación igual ou superior a 9,0 puntos, segundo o criterio do tribunal avaliador. 
7.4. No caso de a/o estudante obter a cualificación de suspenso, o tribunal faralle chegar un 
informe coas recomendacións oportunas para a mellora do traballo e a súa posterior 
avaliación. Enviarase unha copia deste informe á/ás persoa/s que dirixiron o TFG. 
7.5. A revisión e/ou reclamación das cualificacións finais dos traballos fin de grao levaranse a 
cabo de conformidade co previsto na normativa da Universidade da Coruña.  
8. Matrícula, calendario académico e actas 
8.1. A matrícula dos TFG realizarase dentro do prazo xeral de matrícula establecido pola 
universidade, ou no período de ampliación da matrícula se a/o alumna/o reúne os requisitos 
para poder realizar esta modalidade de matrícula, mediante o aboamento dos prezos públicos 
que corresponderen. 
8.2. O TFG do grao en Turismo está asignado no plan de estudos ao segundo cuadrimestre. Se 
o alumnado se matricula no período de ampliación da matrícu la, no mes de febreiro, os 
procedementos establecidos nas epígrafes 4.1., 4.2., 4.3. e 4.4. deberán estar finalizados o 30 
de marzo. Para máis información sobre o calendario, consúltese o Anexo VII deste 
regulamento. 
8.3. Para a súa defensa e avaliación, a /o estudante disporá dunha convocatoria con dúas 
oportunidades en cada curso académico. 
 
 
Sempre que a/o estudante non teña pendente máis que a superación do TFG para rematar os 
seus estudos de grao, poderá matricularse para defendelo no período establecid o para a 
primeira oportunidade das probas de avaliación das materias do primeiro cuadrimestre. No 

 
Página 6 de 18 
 
caso de non superar esta defensa, poderá utilizar como segunda oportunidade tan só unha 
das oportunidades ordinarias dese mesmo curso académico. 
8.4. A Facultade, atendendo a criterios de programación docente, establecerá a realización 
das defensas dos TFG dentro dos prazos marcados no calendario académico que aprobar o 
Consello de Goberno. 
8.5. O peche e entrega das actas de avaliación dos TFG aterase ao previ sto no calendario 
académico aprobado polo Consello de Goberno. 
9. Consulta e publicación dos traballos fin de grao 
9.1. O Centro dará o visto e prace aos traballos que serán publicados no repositorio 
institucional da Universidade da Coruña (RUC) e fará unh a selección dos traballos que teñan 
una cualificación igual o superior a nove (9). Para isto, terá en conta a opinión emitida polos 
correspondentes tribunais. A administración do centro enviará unha copia en formato 
electrónico ao Servizo de Biblioteca de todos os traballos seleccionados para a súa publicación 
no repositorio institucional. 
Disposición adicional. Esta normativa será de aplicación a partir do curso académico 
2023/2024. 
Anexo I. Solicitude de asignación de liña de traballo e director/a.  
Anexo II. Acta de acordos do tribunal e listaxe das datas e horas de exposicións. 
Anexo III. Instrucións para a presentación dos traballos.  
Anexo IV. Proposta de valoración da dirección do traballo. 
Anexo V. Informe de valoración do tribunal.  
Anexo VI. Cualificacións finais dos TFG 
Anexo VII. Calendarios. 
Anexo VIII. Solicitude de realización de TFG non contemplado na listaxe oficial (art. 4.5. do 
Regulamento do TFG 
Anexo IX. Solicitude de prorroga do TFG.  
Anexo X. Modelo de capa/portada. 

 
Página 7 de 18 
 
 
Anexo I 
Solicitude de asignación de liña de Traballo de Fin de Grao 
 
O/A INTERESADO/A 
 
Apelidos e nome Núm. de documento de identidade 
Enderezo 
Código Postal Localidade Provincia 
Teléfono de contacto Correo electrónico 
 
 
Liñas de traballo e directores/as en orde de prelación 
 
 Liña Director/a 
1.   
2.   
3.   
4.   
5.   
6.   
7.   
8.   
9.   
10.   
 
A Coruña, de  de 20 
 
Asdo.: 
 
SR./SRA. DECANO/A da FACULTADE DE TURISMO 
Grao en 

 
Página 8 de 18 
 
 
Anexo II 
Acta de constitución e acordos do tribunal de TFG 
Grao en 
Tribunal número 
 
Lugar: Data: 
Hora de comezo: Hora de finalización: 
 
Asistentes: 
 
 
 
 
ORDE DO DÍA: 
1. Constitución do tribunal 
2. Criterios de avaliación 
3. Determinación da data, hora e lugar para o acto de defensa dos TFG 
4. Relación ordenada das intervencións do estudantado 
ACORDOS ADOPTADOS: 
1. Constitúese o tribunal cos seguintes membros: 
 
2. Criterios de valoración 
3. Establecer que os TFG asignados a este tribunal na primeira oportunidade do curso 20 
/20   sexan defendidos o día         de             de 20 a partir das horas na sala          da 
Facultade de Turismo. 
4. Convocar aos/ás estudantes á defensa dos seus traballos segundo a seguinte táboa: 
 
Apelidos e nome da/o estudante Data Hora 
   
   
   
   
   
   
   
 
 
 
 

 
Página 9 de 18 
 
   
   
   
   
   
   
 
 
A/O secretaria/o V. e pr. da/do presidenta/e 
 
 
 
 
Asdo.: Asdo.: 

 
Página 10 de 18 
 
 
Anexo III 
Instrucións relativas á presentación dos Traballos de Fin de Grao 
A estrutura do Traballo de Fin de Grao axustarase a estas características: 
 
1. Capa, que incluirá, obrigatoriamente, o logotipo e o nome da 
Universidade, o nome da Facultade, a denominación do grao, o 
título do traballo, o nome do  autor ou da autora, o nome do  
director ou da directora e o ano de presentación. Non se  
numerará.  
2. Índice do traballo con paxinación. 
3. Resumo do traballo (en castelán ou galego e en inglés), que 
dará conta necesariamente  de obxectivos, metodoloxía, unha 
síntese dos contidos e as conclusións e será aproximadamente 
de 500 palabras. 
 
4. Introdución, que deberá incluír os obxectivos do traballo e a 
explicación e a xustificación da metodoloxía utilizada. 
5. Traballo. 
 
6. Conclusións. 
 
7. Referencias bibliográficas. 
8. Anexos (se os houber). 
 
 
O Traballo de Fin de Grao terá unha extensión mínima de 9 000 e 
máxima de 11 000 palabras. Para o cómputo non se terán en conta os 
apartados 1, 2, 3, 7 nin 8. 
Presentarase en formato A4, con marxes  de 2,5 cm, entreliñado 
dobre e letra de 12 puntos. 
A paxinación dos apartados 2 e 3 realizarase en numeración romana. 

 
Página 11 de 18 
 
 
Anexo IV 
Proposta de valoración do TFG da dirección 
Autoría do traballo 
 
Grao en 
Liña de traballo:  
Título do traballo:  
Dirección do traballo 
VALORACIÓN DO TRABALLO 
 
  Sobre 10 Ponderación 
1. Aspectos formais (20 %) − Adecuación ao formato establecido 
− Citas e referencias bibliográficas 
− Presentación xeral do texto 
(exemplos, gráficos, anexos etc.) 
− Corrección lingüística 
  
2. Contido (60 %) − Estrutura do contido: coherente 
e adecuada ao tema 
− Claridade expositiva 
− Selección e utilización da bibliografía 
− Resultados e conclusións acordes cos 
obxectivos expostos 
  
3. Proceso de realización 
(20 %) 
− Organización, temporalización, 
autonomía 
  
MEDIA PONDERADA:  
TOTAL PONDERADO (media ponderada × 0,8): 
 
 
Observacións 
 
 
A Coruña, de de   20  
Sinatura do/a director/a do traballo 
 
SR./SRA. PRESIDENTE/A DO TRIBUNAL DETFG NÚM. DO GRAO EN TURISMO 
Nome 
Apelidos 
Nome 
Apelidos 

 
Página 12 de 18 
 
Anexo V 
Informe de valoración do tribunal do TFG 
Grao en 
Tribunal número 
Autoría do traballo 
 
 
Liña de traballo:  
Título do traballo:  
VALORACIÓN DA DEFENSA 
 
  Sobre 10 Ponderación 
1. Exposición (35 %) − Axustada ao tempo 
− Clara e estruturada 
− Corrección e adecuación lingüística 
  
2. Contido do discurso (35 %) − Capacidade de síntese 
− Atención aos aspectos relevantes 
do traballo 
  
3. Resposta ás observacións 
do tribunal (15 %) 
− Resposta axeitada a todas as 
observacións e preguntas 
  
4. Utilización de medios e 
materiais de apoio (15 %) 
− Utilización de forma efectiva e 
pertinente de medios audiovisuais 
e/ou materiais de apoio 
  
MEDIA PONDERADA:  
TOTAL PONDERADO (media ponderada × 0,2):  
Observacións 
 
A Coruña, de de 20 
 
 
 
 
A/o presidenta/e A/o vogal A/o secretaria/o 
Asdo.: Asdo.: Asdo.: 
Nome 
Apelidos 

 
Página 13 de 18 
 
 
Anexo VI 
Cualificacións finais dos TFG 
Grao en  
Tribunal número 
 
Apelidos e nome da/o estudante Cualificación 
final 
Cualificación cualitativa 
   
   
   
   
   
   
   
   
   
   
   
   
   
   
   
   
   
   
 
A Coruña, de de 20 
 
 
 
A/o presidenta/e A/o vogal A/o secretaria/o 
Asdo.: Asdo.: Asdo.: 
 

 
Página 14 de 18 
 
 
Anexo VII 
Calendarios 
Calendario xeral 
 Órgano correspondente Datas límite 
Remisión das liñas de traballo e da 
relación de titores/as á Facultade 
Departamentos á Facultade 30 de xullo 
Publicación da listaxe de liñas, titores/as 
e número de estudantes asignados 
Comisión de Organización 
Académica da Facultade 
30 de setembro 
Solicitude de asignación do traballo de 
fin de grao (Anexo I) 
Estudantes na 
Administración da 
Facultade 
15 de outubro 
Publicación da listaxe definitiva de 
asignación dos traballos fin de grao 
Comisión de Organización 
Académica 
30 de outubro 
Presentación dos traballos fin de grao e 
da solicitude de defensa 
Estudantes na 
Administración da 
Facultade 
(*) 
Defensa dos traballos de fin de grao Estudantes ante a Comisión 
avaliadora 
(*) 
(*) As datas precisaranse anualmente de acordo co Calendario académico oficial aprobado polo Consello 
de Goberno, tanto para a defensa anual, como para a defensa nas condicións establecidas no art. 8.3.  
Calendario específico para o alumnado matriculado no período de 
ampliación de matrícula 
 
 Órgano correspondente Datas límite 
Publicación da listaxe de liñas, titores/as 
e número de estudantes asignados 
Comisión de Organización 
Académica da Facultade 
30 de xaneiro 
Solicitude de asignación do traballo de 
fin de grao (Anexo I) 
Estudantes na 
Administración da 
Facultade 
10 de marzo 
Publicación da listaxe definitiva de 
asignación dos traballos fin de grao 
Comisión de Organización 
Académica 
30 de marzo 
Presentación dos traballos fin de grao e 
da solicitude de defensa 
Estudantes na 
Administración da 
Facultade 
(*) 
Defensa dos traballos de fin de grao Estudantes ante a Comisión 
avaliadora 
(*) 
(*) As datas precisaranse anualmente de acordo co calendario académico oficial aprobado polo Consello 
de Goberno. 

 
Página 15 de 18 
 
Anexo VIII 
SOLICITUDE REALIZACIÓN DE TFG NON CONTEMPLADO NA LISTAXE OFICIAL 
(Art. 4.5. do Regulamento do TFG) 
 
APELIDOS E NOME……………………………………………………………………………………………… 
 
DNI: ………………………………………………. 
 
E-MAIL: 
 
TITULACIÓN: Grao en Turismo. Ano académico: 
TITOR(ES): 
TÍTULO DO TRABALLO 
 
BREVE DESCRIPCIÓN DO TRABALLO 
 
A Coruña, a de de  20 
Sinatura do solicitante Sinatura do(s) 
titor(es) 
 
SR/A. DECANO/A DA FACULTADE DE TURISMO 
 
TITOR 1: APELIDOS E NOME …………………………………………………………………………………. 
TITOR 2: APELIDOS E NOME …………………………………………………………………………………. 
TITOR 3: APELIDOS E NOME …………………………………………………………………………………. 
TITOR 4: APELIDOS E NOME …………………………………………………………………………………. 
TITOR 5: APELIDOS E NOME ………........................................................................................................ 
TITOR 6: APELIDOS E NOME ………………………………………………………………………………….. 

 
Página 16 de 18 
 
Anexo VIII 
GRAO EN TURISMO 
SOLICITUDE DE PRÓRROGA DO TRABALLO FIN DE GRAO 
DATOS PERSOAIS 
Apelidos Nome DNI 
 
ENDEREZO A EFECTOS DE NOTIFICACIÓN 
Rúa 
C.P. Poboación Provincia Teléfono 
Correo electrónico: 
EXPÓN: 
SOLICITA que lle sexa concedida a PRÓRROGA do Traballo Fin de Grao: 
 
A Coruña, …… de …………………. do  20... Visto e 
prace 
O(s) director (es) O alumno/a 
 
Sr/a Presidente/a da Comisión de Traballos Fin de Grao 
 
Rúa Lisboa, 7-andar 1- Campus 
de A Zapateira 15008 – A 
Coruña 
Telf.:(981)167000 Ext. 1808/1850/1855 
administracion.turismo@udc.gal / https://www.udc.es/turismo 
Co título 
..................................................................................................................................................... 
....................................................................................................................................................... 
Dirixido por 
..................................................................................................................................................... 

 
Página 17 de 18 
 
 
Anexo X 
Título completo do traballo de fin de grao 
Autor/a: Nome Apelido Apelido 
 
 
 
Traballo de fin de grao / Ano 
 
 
 
Dirección: Nome Apelido Apelido 
 
 
 
 
 
Grao en Turismo  
Facultade de Turismo 
 
 
 
 
 
 
 
 


 
Página 18 de 18 
 
 
(*) Emenda (aprobada pola CAD en data 26/06/2024) 
Detectado erro na páxina 4, punto 6.1, apartado c), queda eliminado o seguinte texto: “ A/O 
estudante deberá imprimir a solicitude de defensa, que será entregado na administración do 
centro xunto co TFG”. 
Detectado erro na páxina 4, punto 6.2, elimínase o texto do mesmo relativo á entrega na 
Administración da Facultade a versión electrónica e a solicitude de defensa e de avaliación 
(v.6.1.c), deixando só a aclaración final de: “Os traballos axustaranse ao establecido nas guías 
docentes e ás instrución relativas á presentación que figuran como Anexo III deste 
regulamento” 
Detectado erro na páxina 5, punto 7.1., apartado c), engádese que o Anexo V tamén “ten que 
ser entregado na administración do centro”. 
Detectado erro na páxina 10, Anexo III, punto 1 sobre características da Capa, elimínase a 
parte do texto relativo á solicitude do “visto e prace manuscrito do director ou directora”. 
 