                                                                                                                 
                      
Páxina 1 de 9 
 
RESOLUCIÓN POLA QUE SE FORMALIZA O ENCARGO A MEDIO PROPIO DA 
UNIVERSIDADE DA CORUÑA A SIGMA XESTIÓN UNIVERSITARIA A.I.E. (M.P.) PARA O 
DESENVOLVEMENTO, A IMPLANTACIÓN, A CONFIGURACIÓN E A POSTA EN MARCHA DE 
APLICACIÓNS PARA A XESTIÓN ACADÉMICA  
 
 
D. Julio E. Abalde Alonso, Reitor Magnífico da Universidade da Coruña ( a partir de agora, a 
Universidade), en nome e representación desta e en exercicio das competencias que lle atribúen os 
artigos 20 da Lei orgánica 6/2001, do 21 de decembro, de universidades e o Decreto 101/2004, do 13 
de maio, (DOG do 26 de maio) e modificados polo Decreto 194/2007, do 11 de outubro, (DOG do 17 
de outubro) polo que se aproban os Estatutos da Universidade, para os efectos  deste encargo con 
domicilio na rúa Maestranza 9, 15001 A Coruña e co NIF: Q6550005J. 
 
 
EXPÓN:  
 
 
Primeiro. Que esta resolución se somete ao disposto na Lei 9/2017, do 8 de novembro, de contratos 
do sector públ ico, pola que se traspoñen ao ordenamento xurídico español as dire ctivas do 
Parlamento Europeo e do Consello 2014/23/UE e 2014/24/UE, do 26 de febreiro de 2014 (a partir de 
agora, LCSP). 
 
 
Segundo. Que, conforme ao artigo 3 da LCSP, a Universidade recibe a consideración de poder 
adxudicador e, por tanto, queda incluída no ámbito de aplicación subxectivo desta norma. 
 
 
Terceiro. Que SIGMA é unha agrupación de interese económico sen ánimo de lucro, regulada ao 
amparo da Lei 12/1991 do 29 de abril, de agrupacións de interese económico, cuxo capital social se 
atopa integramente participado por dezaseis  universidades, entre elas a Universidade. O seu obxecto 
é, de acordo co a dita lei e segundo os seus Estatutos, facilitar  o desenvolvemento e mellorar o 
resultado da actividade dos seus socios no ámbito do desenvolvemento, a implantación e a 
explotación informáticos dos circuítos administrativos e informativos relacionados coa xestión das 
universidades e da súa explotación comercial, incluído o sistema SIGMA. 
 
 
Cuarto. Que os artigos 2 e 32 da LCSP exclúen do ámbito obxectivo de aplicación desta norma os 
negocios xurídicos en cuxa virtude un poder adxudicador encargue a unha entidade que, conforme 
ao sinalado no artigo 32 da LCSP, teña atribuída a condición de medio propio personificado e servizo 
técnico deste, a realización dunha determinada prestación, considerando expresamente o  referido 
artigo como medio propio personificado e servizo técnico do s poderes adxudicadores para os que 
realicen a parte esencial da súa actividade a aqueles entes, organismos e entidades do sector público 
a que aqueles lles poidan conferir encargos que sexan de execución obrigatoria para eles. 
 
 
Quinto. Que, conforme ao que establece o  referido artigo 32 da LCSP, SIGMA constitúe medio 
propio personificado e servizo técnico da Universidade e dos poderes adxudicadores dependentes 
dela, segundo consta expresamente no artigo 2 dos Estatutos da a grupación, polo que quedarán 
excluídas do ámbito de aplicación destas leis os encargos que SIGMA reciba da Universidade e que 
sexan de execución obrigatoria. Para estes efectos, as relacións de SIGMA cos poderes 
adxudicadores dos que é medio propio personificado e servizo técnico teñen natureza instrumental 
e non contractual e articúlanse a través de encargos dos previstos no mesmo artigo 32 da LCSP. 
Código Seguro De Verificación Rp/QrMBdcAsN7/nTaSUxdQ==Estado Data e hora
Asinado Por Reitor  - Julio Ernesto Abalde Alonso Asinado 13/10/2022 10:36:46
Observacións Páxina 1/51
Url De Verificación https://sede.udc.gal/services/validation/Rp/QrMBdcAsN7/nTaSUxdQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


                                                                                                                 
                      
Páxina 2 de 9 
 
 
 
Sexto. Que a Universidade considera idóneo que as actuacións de implantación,  desenvolvemento 
e mantemento de aplicacións para a xestión académica se executen a través de SIGMA, ao encaixar 
dentro do seu obxecto social  e dispor esta agrupación dos medios precisos para o seu 
desenvolvemento, e con cargo aos Fondos Europeos “NextGenerationUE”, regulados polo Real 
decreto 641/2021, do 27 de xullo, polo que se regula a concesión directa de subvencións a 
universidades públicas españolas para a modernización e dixitalización do sistema universitario 
español no marco do Plan de recuperación, transformación e resiliencia. 
 
 
Sétimo. Que a Universidade verificou que SIGMA conta cos medios persoais e materiais para 
realizar o presente encargo. 
 
 
De acordo co exposto, RESOLVE: 
 
 
Primeiro: 
 
Formalizar e regular o encargo da Universidade ao seu medio propio SIGMA para o 
desenvolvemento, a implantación, a configuración e a posta en marcha de aplicacións para a xestión 
académica. O encargo a medio propio non supón, en ningún caso, a cesión por parte da Universidade 
a SIGMA da titularidade de ningunha prerrogativa ou competencia nin dos elementos substantivos do 
seu exercicio. 
 
De acordo cos artigos 2 e 32 da LCSP, este encargo encóntrase excluído do ámbito de aplicación 
da normativa aplicable aos contratos do sector público. 
 
 
Segundo: 
 
De acordo con esta resolución, SIGMA queda obrigada a executar as actuacións descritas no anexo 
I, segundo as instrucións fixadas pola Universidade.  
 
Durante o período de vixencia deste encargo, a Universidade poderá ordenar a SIGMA a realización 
doutras actuacións distintas das anteriores, sempre que cumpran os requisitos de elixibilidade de 
cofinanciamento mediante fondos do Plan de recuperación, transformación e resiliencia, as cales se 
incorporarán como anexo a esta  resolución, en que se detallarán as ditas actuacións e a 
compensación tarifaria aplicable a elas. Calquera outra actuación que non cumpra estes requisitos 
será obxecto dun novo encargo de xestión. 
 
 
Terceiro: 
 
O persoal de SIGMA que realice as actividades derivadas do presente encargo non terá ningún tipo 
de vinculación, de carácter laboral nin administrativa, coa Universidade. 
 
SIGMA poderá contratar con terceiros a execución das actuacións definidas no anexo I, en cuxo caso 
se axustará ao que dispón a LCSP, en particular ao establecido no seu artigo 32, e ao previsto neste 
encargo. Así mesmo, deberá cumprir co establecido nas bases de execución dos fondos do Plan de 
recuperación, transformación e resiliencia en canto ao beneficiario final das axudas e subcontratistas. 
 
Código Seguro De Verificación Rp/QrMBdcAsN7/nTaSUxdQ==Estado Data e hora
Asinado Por Reitor  - Julio Ernesto Abalde Alonso Asinado 13/10/2022 10:36:46
Observacións Páxina 2/51
Url De Verificación https://sede.udc.gal/services/validation/Rp/QrMBdcAsN7/nTaSUxdQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


                                                                                                                 
                      
Páxina 3 de 9 
 
 
Cuarto: 
 
SIGMA facilitará todos os medios materiais necesarios para o desenvolvemento das actuacións antes 
relacionadas, incluídos os  medios técnicos, informáticos, telefonía móbil e desprazamentos 
necesarios para realizar os traballos encargados, para o que se rexerá polos criterios de economía, 
eficacia, eficiencia e calidade. 
 
 
Quinto: 
 
As actuacións que SIGMA levará a cabo financiaranse con cargo ás partidas orzamentarias seguintes 
deste subproxecto do proxecto UNIDIXITAL por unha suma total 479 775,68 €: 
100021NG15.422D.22712 (consultoría e asesoramento externo/contratación de servizos) por 
importe de 186 035,58 € e 100021NG15.422D.64007 (adquisición de software) por importe de 
293 740,10 € do vixente orzamento de gastos da Universidade. Porén, estas cantidades quedarán 
supeditadas á existencia de crédito adecuado e suficiente no orzamento da Universidade que se 
aprobe para o ano 2022. 
 
A compensación tarifaria de que resulta acredora SIGMA foi aprobada pola Universidade e aboarase 
de acordo co plan seguinte:  
 
Actuación Data Base impoñible 
Referencia Implantación SIGMA Academic – Fase II 
 
425 220,30 €     
 
100021NG15 422D 22712 (consultoría e asesoram. externo/contratación de servizos) 
UdC001/22 Implantación Fase II 
 
186 035,58 € 
 
  
30/10/22 89 905,20 
 
  
1/1/23 27 905,34 € 
 
  
1/4/23 27 905,34 € 
 
  
1/7/23 20 159,85 € 
 
  
1/10/23 20 159,85 € 
 
 
100021NG15 422D 64007 (adquisición de software) 
  
UdC002/22 Carga datos básicos e expedientes vixentes 
 
31 992,09 € 
 
  
30/11/22 9 855,59 € 
 
  
1/1/23 6 398,42 € 
 
  
1/4/23 6 398,42 € 
 
  
1/7/23 6 398,42 € 
 
  
1/10/23 2 941,25 € 
 
UdC003/22 Cota Academic 2022 
 
12 474,11 € 
 
  
1/10/22 12 474,11 
 
UdC001/23 Cota Academic 2023 
 
178 283,32 € 
 
  
1/1/23 44 570,83 €  
 
  
1/4/23 44 570,83 € 
 
  
1/7/23 44 570,83 € 
 
  
1/10/23 44 570,83 € 
 
UdC002/23 Soporte en produción  2023 
 
16 435,20 € 
 
  
1/4/23 4 108,80 €  
 
  
1/7/23 4 108,80 €  
 
Código Seguro De Verificación Rp/QrMBdcAsN7/nTaSUxdQ==Estado Data e hora
Asinado Por Reitor  - Julio Ernesto Abalde Alonso Asinado 13/10/2022 10:36:46
Observacións Páxina 3/51
Url De Verificación https://sede.udc.gal/services/validation/Rp/QrMBdcAsN7/nTaSUxdQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


                                                                                                                 
                      
Páxina 4 de 9 
 
  
1/10/23 4 108,80 €  
 
  
1/12/23 4 108,80 €  
 
 
GAP 
 
54 555,38 € 
 
UdC004/22 Estudo GAP 2022-23 
 
20 544,00 € 
 
  
30/11/22 20 544,00 € 
 
UdC003/23 Desenvolvemento GAP 2022-23 
 
34 011,38 € 
 
 
Segundo aprobación propostas 34 011,38 € 
 
      
Total facturación 
 
479 775,68 € 
 
     
 
NIF Universidade da Coruña: 
 
Q-6550005-J 
 
 Operación non suxeita a IVE por aplicación do art. 7, apartado 8, da Lei 37/1992, do 28 de decembro, do imposto sobre o valor engadido. 
 
De acordo coa disposición final décima da LCSP, a compensación tarifaria de que resulta acredora 
SIGMA non está suxeita a IVE.  
 
 
Sexto: 
 
A execución do encargo realizarase baixo a dirección do responsable designado pola Universidade, 
que disporá a orde dos traballos e as variacións que, de ser o caso, procedan.  
 
Será responsabilidade da  Xerencia da Universidade ditar os actos ou as resolucións que dean 
soporte ou en que se integre a concreta actividade material obxecto do encargo. 
 
Pola súa banda, SIGMA farase cargo do desenvolvemento técnico dos traballos contidos neste 
encargo baixo a supervisi ón da  Xerencia de Contas asignada  á Universidade que será a  
interlocutora con quen se relacionará unicamente a Universidade e a quen corresponderá a 
dirección do proxecto, así como de impartir directamente as ordes e instrucións de traballo ao resto 
de traballadores de SIGMA. 
 
 
 
Sétimo: 
 
SIGMA remitiralle  á Universidade, ao final de cada trimestre, unha memoria que permita o 
seguimento da xestión efectuada. 
 
Igualmente, someterase ás actuacións de comprobación que, en relación coa es ta, practique a 
Universidade e facilitaralle toda a información que lle sexa requirida. 
 
 
Oitavo: 
 
SIGMA queda obrigada a cumprir coas esixencias previstas no Regulamento (UE) 2016/679, 
relativo á protección das persoas físicas no que respecta ao tratamento de datos persoais ( a partir 
de agora, RXPD) e na normativa relacionada, así como naquelas normas que as substitúan ou se 
poidan ditar no seu desenvolvemento en relación cos datos de carácter persoal de que dispoña.  
 
Código Seguro De Verificación Rp/QrMBdcAsN7/nTaSUxdQ==Estado Data e hora
Asinado Por Reitor  - Julio Ernesto Abalde Alonso Asinado 13/10/2022 10:36:46
Observacións Páxina 4/51
Url De Verificación https://sede.udc.gal/services/validation/Rp/QrMBdcAsN7/nTaSUxdQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


                                                                                                                 
                      
Páxina 5 de 9 
 
Achégase como anexo II.1 o Protocolo sobre protección de datos de carácter persoal aplicable a  
este encargo.  
 
O anexo II.2 contén, así mesmo, as medidas de seguridade que SIGMA deberá aplicar de acordo cos 
principios e requisitos que contén o Real d ecreto 3/2010, do 8 de xaneiro, polo que se regula o 
Esquema Nacional de Seguridade no ámbito da Administración electrónica, modificado polo Real 
decreto 951/2015, do 23 de outubro, de ser o caso, e de acordo con as instrucións fixadas pola 
Universidade e recollidas nos anexos deste encargo. Así mesmo, SIGMA comprométese a adaptar 
as novas disposicións e as medidas de seguridade para o cumprimento do Real decreto 311/2022, 
do 3 de maio, polo que se regula o Esquema Nacional de Seguridade durante o período de transición 
establecido legalmente por esta mesma norma. 
 
 
Noveno: 
 
9.1 Dereitos de propiedade intelectual 
 
Fóra do establecido de forma expresa nesta resolución, esta non lle garante á Universidade 
nin a SIGMA  ningún dereito, título ou interese sobre os respectivos dereitos de propiedade 
intelectual nin dos seus outorgantes de licenza.  
 
A Universidade é a titular de todos os dereitos de propiedade intelectual correspondentes aos 
contidos da Universidade e SIGMA é a titular  de todos os dereitos de propiedade intel ectual 
correspondentes á Plataforma SIGMA. 
 
En particular, a Universidade acepta que a Plataforma SIGMA, incluíndo o Software SIGMA e 
calquera outro software, hardware e documentación asociada, foi creada por SIGMA, que 
conservará todos os dereitos de propiedade intelectual, industrial ou calquera outros sobre 
ela e que non poderá s er obxecto de modificación ulterior, copia, alteración, reprodución, 
adaptación ou tradución por parte da Universidade.  
 
A estrutura, as características, os códigos, os métodos de traballo, os sistemas de 
información, as ferramentas de desenvolvemento, o know-how, as metodoloxías, os procesos, 
as tecnoloxías ou os algoritmos da Plataforma SIGMA son propiedade de SIGMA, ou dos seus 
provedores, que son, neste último caso, obxecto de licenza ou cesión por parte deles, e están 
protexidos polas normas españolas ou internacionais de propiedade intelectual e industrial, e 
non poden ser obxecto de modificación ulterior, copia, alteración, reprodución, adaptación ou 
tradución por parte da Universidade. 
 
En consecuencia, non está permitido que a Universidade utilice a Plataforma SIGMA ou os 
materiais asociados a  esta sen a autorización de SIGMA, incluída a súa explotación, 
reprodución, difusión, transformación, distribución, transmisión por calquera medio, 
publicación posterior, exhibición, comunicación pública ou representación total ou parcial, as 
cales, de se producir, constituirán infraccións dos dereitos de propiedade intelectual ou 
industrial de SIGMA, sancionadas pola lexislación vixente. 
 
9.2 Signos distintivos 
 
A Universidade non poderá expor nin uti lizar signos distintivos de SIGMA nin esta poderá 
expor ou utilizar signos distintivos da Universidade, salvo nos supostos expresamente 
permitidos neste encargo, sen o consentimento previo por escrito da entidade titular do signo 
distintivo en cuestión. SIGMA unicamente poderá exhibir aqueles signos distintivos da 
Universidade que esta lle autorizase (esta autorización enténdese outorgada ao lle encargar 
Código Seguro De Verificación Rp/QrMBdcAsN7/nTaSUxdQ==Estado Data e hora
Asinado Por Reitor  - Julio Ernesto Abalde Alonso Asinado 13/10/2022 10:36:46
Observacións Páxina 5/51
Url De Verificación https://sede.udc.gal/services/validation/Rp/QrMBdcAsN7/nTaSUxdQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


                                                                                                                 
                      
Páxina 6 de 9 
 
a Universidade a SIGMA o desenvolvemento e mantemento de aplicacións para a xestión 
académica). 
 
Tanto a Universidade como SIGMA poderán revogar o seu consentimento para utilizar os seus 
signos distintivos de acordo co presente encargo, mediante unha notificación escrita respecto 
diso, en calquera momento, coa debida antelación. 
 
9.3 Publicidade 
 
A Universidade acepta que SIGMA poida incluír o nome da Universidade nunha lista de 
usuarios dos seus servizos, en liña ou en materiais de promoción. Ademais, a Universidade 
tamén acepta que SIGMA poi da facer referencia verbal a ela como un usuario dos servizos 
de SIGMA. 
 
 
Décimo: 
 
Sen prexuízo da información que, con carácter xeral, se deba publicar para cumprir a lexislación 
sobre transparencia, acceso á información e bo goberno, « información confidencial»  significa 
toda a información técnica, xurídica, económica, organizativa ou de calquera outro tipo 
correspondente á Universidade ou  á SIGMA, vinculada a ou xerada como consecuencia da 
execución do presente encargo e que pola súa natureza puidese ser considerada confidencial, con 
independencia do soporte en que constase ou dos medios empregados para a súa revelación, así 
como calquera análise, recompilación, estudo, resumo ou extracto que SIGMA , a Universidade ou 
ambas, conxuntamente, elaborasen a partir da información/documentación inicialmente divulgada 
por calquera delas. En particular, os medios persoais, materiais e económicos especificamente 
empregados na execución deste encargo, os datos de carácter persoal e os dereitos de propiedade 
intelectual definidos anteriormente, terán a consideración de información c onfidencial da 
Universidade. Non recibirá esta consideración a información que, conforme á lexislación aplicable 
á contratación do sector público, se deba facer pública no perfil do contratante. 
 
A Universidade e SIGMA quedan obrigadas, respecto da información confidencial, a (i) mantela 
secreta, incluíndo este deber, calquera divulgación da información, non só a terceiros senón tamén 
a calquera persoa non autorizada en virtude deste encargo; (ii) adoptar todas as medidas necesarias 
tendentes a evitar que a dita información poida ser coñecida por terceiros non autorizados polo 
titular dela. Neste sentido, a Universidade protexerá a información confidencial de SIGMA e esta 
protexerá a información confidencial da Universidade, para o que utilizarán os mesmos medios de 
protección que usan para protexer a súa propia información confidencial e nunca medios inferiores 
aos razoablemente esixibles en atención á natureza da información e ao estado da técnica; (iii) non 
utilizar a información confidencial, directa ou indirectamente, para ningún fin alleo ao de cumprir o 
presente encargo; (iv) r estrinxir o acceso á información confidencial só a aqueles empregados, 
propios ou subcontratados, que a deban coñecer co motivo da execución do encargo; (v) n on 
reproducir ou copiar a información confidencial a menos que sexa imprescindible para cumprir o 
que está establecido neste encargo ou se obteña o consentimento previo e escrito da entidade a  
que pertenza.  
 
 
No caso de que unha autoridade xudicial ou administrativa requirise dar información confidencial, a 
entidade que reciba o requirimento poñerao previamente en coñecemento da entidade á cal faga 
referencia a dita información confidencial e restrinxirá a súa divulgación tanto como o requirimento 
lle permita. 
 
 
Código Seguro De Verificación Rp/QrMBdcAsN7/nTaSUxdQ==Estado Data e hora
Asinado Por Reitor  - Julio Ernesto Abalde Alonso Asinado 13/10/2022 10:36:46
Observacións Páxina 6/51
Url De Verificación https://sede.udc.gal/services/validation/Rp/QrMBdcAsN7/nTaSUxdQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


                                                                                                                 
                      
Páxina 7 de 9 
 
Décimo primeiro: 
 
O encargo deberá ser realizado por SIGMA, que poderá contratar con terceiros a execución de 
prestacións parciais, sempre que estas non excedan dun 50 % da contía do encargo. 
 
Estes contratos quedarán sometidos á LCSP, nos termos que sexan procedentes de acordo coa 
natureza de SIGMA e o tipo e valor estimado dos ditos contratos , a que se lle aplicarán en todo 
caso as normas que figuran na dita lei. 
 
 
Décimo segundo: 
 
SIGMA responderá dos danos causados por dolo, culpa ou neglixencia derivados da súa actuación 
fronte ás partes ou a terceiros, sen ningunha limitación derivada do importe correspondente ao 
prezo dos servizos efectivamente aboado pola Universidade a SIGMA no momento en que se 
produza a causa que motive a indemnización. Para estes efectos, SIGMA ten subscrita unha póliza 
de seguro de responsabilidade civil que presta cobertura aos riscos derivados da actividade obxecto 
do encargo. Os subcontratistas e provedores de SIGMA quedarán obrigados só ante esta, que 
asumirá, por tanto, a total responsabilidade da execución do encargo.  
 
As partes non serán responsables, en ningún caso, de danos indirectos, imprevistos, especiais ou 
accidentais sufridos por calquera delas ou por un terceiro, mesmo se a outra parte ou calquera outra 
persoa foi advertida da posibilidade de tales danos. En consecuencia, será obrigación da 
Universidade e non de SIGMA, realizar copias de seguridade coa periodicidade suficiente, así como 
instalar medidas de seguridade,  obter as licenzas e implantar programas de antivirus, firewall, ou 
calquera outro que puidese ser necesario para manter a integridade, confidencialidade e seguridade 
dos datos e sistemas da Universidade.  
 
SIGMA non será res ponsable fronte á Universidade, entre outros supostos, dos seguintes (i) no 
caso de que a Plataforma SIGMA non se utilice de acordo coa documentación proporcionada á 
Universidade por SIGMA; (ii) no caso de que o fallo sexa provocado por manipulacións da 
Plataforma SIGMA non autorizadas previamente por SIGMA ou por software de terceiros. 
 
 
Décimo terceiro: 
 
Esta resolución será publicada nos Perfís do Contratante da Universidade e de SIGMA. 
 
 
Décimo cuarto: 
 
Este encargo producirá efectos  desde o día da súa notificación a SIGMA  e a vixencia estará 
supeditada á duración da prestación prevista no anexo I.  
 
A súa vixencia inicial poderase prorrogar, mediante unha resolución expresa, sempre que continúen 
dándose as razóns que xustifican a necesidade de formalización do encargo. En todo caso, as 
prórrogas quedarán supeditadas á existencia de consignación orzamentaria suficiente e adecuada 
nos orzamentos xerais da Universidade das correspondentes anualidades. 
 
Do mesmo xeito, con anterioridade á data de terminación do prazo inicialmente fixado ou de 
calquera das súas prórrogas, a Universidade poderá acordar modificacións sobre o contido do 
presente encargo, que se incorporarán como anexo e pasarán a formar parte deste. 
Código Seguro De Verificación Rp/QrMBdcAsN7/nTaSUxdQ==Estado Data e hora
Asinado Por Reitor  - Julio Ernesto Abalde Alonso Asinado 13/10/2022 10:36:46
Observacións Páxina 7/51
Url De Verificación https://sede.udc.gal/services/validation/Rp/QrMBdcAsN7/nTaSUxdQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


                                                                                                                 
                      
Páxina 8 de 9 
 
 
 
Décimo quinto: 
 
A Universidade poderá resolver anticipadamente o encargo, mediando un preaviso a SIGMA  
cunha antelación mínima dun mes, nos seguintes supostos: 
• incumprimento desta resolución ou 
• incumprimento das condicións aprobadas pola Universidade 
 
En calquera destes supostos realizarase a oportuna liquidación do encargo  e recoñeceráselle a 
SIGMA o dereito a unha compensación tarifaria polas actuacións efectivamente executadas. 
 
 
Décimo sexto: 
 
Este encargo ten natureza administrativa e a súa interpretación e desenvolvemento rexeranse polo 
ordenamento xurídico-administrativo, a que lle serán de aplicación os principios da LCSP para 
resolver as dúbidas que se puidesen suscitar no seu cumprimento. 
 
 
Décimo sétimo: 
 
O proxecto obxecto deste encargo enmárcase nas liñas de actuación 1 e 4 definidas no anexo II do 
RD 641/2021, ao ser  un proxecto propio da Universidade financiado mediante fondos do Plan de 
recuperación, transformación e resiliencia. 
 
SIGMA aplicará na execución do Proxecto, en todo caso, as normas contidas que lle sexan de 
aplicación de acordo co RD 641/2021 e as disposicións que o desenvolvan, entre elas, a Orde 
HFP/1030/2021, do 29 de setembro, pola que se configura o sistema de xestión do Plan de 
recuperación, transformación e resiliencia, así como calquera outra norma que desenvolva, 
complemente ou substitúa as anteriores e que estea en vigor no momento de se formalizar  os 
contratos.  
 
Así pois, na súa condición de beneficiaria de axudas financiadas con recursos provenientes do Plan 
de recuperación, transformación e r esiliencia –PRTR- (Fondo europeo NextGenerationEU) que 
participa como ente instrumental, no desenvolvemento das  actuacións necesarias para conseguir 
os obxectivos defini dos na axuda, comprométese á prestación do servizo cos estándares máis 
esixentes en relación co cumprimento das normas xurídicas, éticas e morais  para o que adoptará  
as medidas necesarias para previr e detectar a fraude, a corrupción e os conflitos de interese  e 
comunicaralle, se proceder, ás autoridades que proceda os incumprimentos observados. 
 
SIGMA está actualmente traballando na avaliación dos riscos de fraude, corrupción ou conflito de 
interese, baseándose nas recomendacións da Oficina Antifrau de Catalunya. Unha vez adoptadas  
as medidas derivadas da avaliación,  SIGMA cumprirá respecto dos  proxectos do PRTR as 
esixencias canto á avaliación dos riscos da fraude e terá ao dispor do poder adxudicador as DACIS 
cubertas. 
 
SIGMA comprométese a facer constar nos contratos que formalice para executar o Proxecto, de ser 
Código Seguro De Verificación Rp/QrMBdcAsN7/nTaSUxdQ==Estado Data e hora
Asinado Por Reitor  - Julio Ernesto Abalde Alonso Asinado 13/10/2022 10:36:46
Observacións Páxina 8/51
Url De Verificación https://sede.udc.gal/services/validation/Rp/QrMBdcAsN7/nTaSUxdQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).


                                                                                                                 
                      
Páxina 9 de 9 
 
o caso, a obrigación de achegar a información relativa ao titular real do beneficiario final dos fondos 
na forma prevista no artigo 10 da Orde HFP/1031/2021, do 29 de setembro. 
 
SIGMA comprométese a facer constar nos contratos que formalice para executar o Proxecto, de  
ser o caso, a suxeición aos controis da Comisión Europea, a Oficina de Loita Antifraude, o Tribunal 
de Contas Europeo e a Fiscalía Europea, así como o dereito destes órganos a acceder á información 
sobre o encargo e/ou o convenio do cal trae causa. 
 
SIGMA comprométese a facer constar nos contratos que formalice para executar o Proxecto, de ser 
o caso, as normas sobre conservación da documentación, de acordo co que dispón o artigo 132 do 
Regulamento financeiro. 
 
SIGMA comprométese a cumprir as esixencias derivadas dos compromisos en materia de 
comunicación, encabezamentos e logotipos que contén o artigo 9 da Orde HFP/1030/2021, do 29 
de setembro. En concreto, axustarase aos condicionantes propios da Axuda (Fondos Unidi xital). 
Así, entre outras, cumprirá as condicións específicas da propia convocatoria en materia de 
comunicación (logotipos, factura  que conteña as liñas de acción…), prazos de duración, 
aproveitamento por outras universidades públicas etc. 
 
 
Atendido o contido do PRTR, SIGMA, AIE comprométese a respectar os principios de economía 
circular e evitar impactos negativos significativos no medio ambiente (DNSH , polas súas siglas en 
inglés, Do No Significant Harm) na execución das actuacións que leve a cabo no marco deste Plan, 
e manifesta que non incorre en dobre financiamento e que, se procede, non lle consta risco de 
incompatibilidade co réxime de axudas de Estado. 
 
Asinado de forma dixital 
 
O reitor  
Julio E. Abalde Alonso 
 
 
Código Seguro De Verificación Rp/QrMBdcAsN7/nTaSUxdQ==Estado Data e hora
Asinado Por Reitor  - Julio Ernesto Abalde Alonso Asinado 13/10/2022 10:36:46
Observacións Páxina 9/51
Url De Verificación https://sede.udc.gal/services/validation/Rp/QrMBdcAsN7/nTaSUxdQ==
Normativa Este informe ten o carácter de copia electrónica auténtica con validez e eficacia administrativa de ORIGINAL (art. 27 Lei 39/2015).
