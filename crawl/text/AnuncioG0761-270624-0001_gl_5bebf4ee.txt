DOG Núm. 128 Mércores, 3 de xullo de 2024 Páx. 40395
ISSN1130-9229 Depósito legal C.494-1998 https://www.xunta.gal/diario-oficial-galicia
I. DISPOSICIÓNS XERAIS
CONSELLERÍA DE EDUCACIÓN, CIENCIA, UNIVERSIDADES E 
FORMACIÓN PROFESIONAL
DECRETO 164/2024, do 24 de xuño, polo que se fixan os prezos públicos pola 
prestación de servizos académicos e administrativos nas universidades públicas 
do Sistema universitario de Galicia para o curso académico 2024/25.
A Lei orgánica 2/2023, do 22 de marzo, do sistema universitario, establece no seu ar-
tigo 57.4.b) que o orzamento das universidades conterá no seu estado de ingresos os 
ingresos polos prezos públicos por servizos académicos e demais dereitos que legalmente 
se establezan. No caso de estudos conducentes á obtención de títulos universitarios de 
carácter oficial, os prezos públicos e dereitos fixaraos a Comunidade Autónoma ou a Admi-
nistración correspondente, dentro dun marco xeral de contención ou redución progresiva 
dos prezos públicos.
Con anterioridade, o Real decreto 822/2021, do 28 de setembro, polo que se establece 
a organización das ensinanzas universitarias e do procedemento de aseguramento da súa 
calidade, estableceu no seu artigo 12 que as comunidades autónomas fixarán os prezos 
públicos dos títulos universitarios oficiais que ofertan as universidades públicas, dentro 
dos límites máximos establecidos pola Conferencia Xeral de Política Universitaria, e que 
estarán relacionados cos custos de prestación do servizo académico, de acordo co dispos-
to no Real decreto lei 17/2020, do 5 de maio, polo que se aproban medidas de apoio ao 
sector cultural e de carácter tributario para facer fronte ao impacto económico e social da 
COVID-19, que modifica pola súa vez o artigo 81, número 3, parágrafo b), da Lei orgáni -
ca 6/2001, do 21 decembro, de universidades. 
Así mesmo, consignaranse as compensacións correspondentes aos importes derivados 
das exencións e reducións que legalmente se dispoñan en materia de prezos públicos e 
demais dereitos.
Para os restantes estudos, os prezos públicos fixaraos o consello social da respectiva 
universidade, segundo o disposto no artigo 75.3.f) da Lei 6/2013, do 13 de xuño, do Siste-
ma universitario de Galicia (SUG).
A disposición adicional quinta da Lei 8/1989, do 13 de abril, de taxas e prezos públi -
cos, outorga aos referidos importes a consideración de prezos públicos. Pola súa parte, a 
Lei 6/2003, do 9 de decembro, de taxas, prezos e exaccións reguladoras da Comunidade 
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40396
ISSN1130-9229 Depósito legal C.494-1998 https://www.xunta.gal/diario-oficial-galicia
Autónoma de Galicia, logo de definir no seu artigo 43 o concepto de prezos públicos, dis-
pón, no seu artigo 47, que estes deberán ser regulados por norma con rango de decreto.
Neste contexto normativo, o presente decreto fixa os importes que deberá aboar o alum-
nado polos estudos universitarios conducentes á obtención de títulos de carácter oficial e 
validez en todo o territorio nacional correspondentes ao curso 2024/25, tendo en conta o 
custo estimado dos servizos académicos, así como a diferenza entre o prezo da primeira 
matrícula fronte ao prezo da segunda e sucesivas matrículas, e ao abeiro do establecido 
no artigo 47 da Lei 6/2003, do 9 de decembro, de taxas, prezos e exaccións reguladoras 
da Comunidade Autónoma de Galicia.
Co obxecto de atenuar o esforzo do alumnado e das súas familias, o presente decreto 
mantén os mesmos prezos públicos do curso 2023/24 co fin de favorecer o acceso aos 
estudos universitarios e evitar posibles exclusións debidas a razóns económicas.
Así mesmo, introdúcese unha novidade importante para o alumnado de grao, consis-
tente nun sistema de bonificacións dos prezos públicos financiado pola Administración da 
Comunidade Autónoma, coa finalidade de facilitar a matrícula para estes estudantes a 
partir do próximo curso 2024/25.
Esta medida ten como obxecto promover, en liña co establecido na Lei 5/2021, do 2 de 
febreiro, de impulso demográfico de Galicia, o desenvolvemento social e económico sosti-
ble de Galicia, de forma que as persoas consideren Galicia como un lugar idóneo para vivir 
e establecerse, e desenvolver, en particular, o proxecto de estudos de grao que libremente 
escollan. 
A perspectiva demográfica debe incorporarse a todas as políticas públicas e especial -
mente nos ámbitos familiar e educativo, entre outros. 
Así, de acordo coa lei, as administracións públicas de Galicia deben considerar políticas 
prioritarias para o impulso demográfico as que faciliten a emancipación da xuventude, con 
programas específicos que promovan o seu acceso a empregos estables e de calidade, 
para o que resulta fundamental, entre outras medidas, facilitar o acceso aos estudos uni-
versitarios. 
Neste sentido, o artigo 61 da lei establece que as administracións públicas de Galicia 
procurarán garantir as condicións necesarias para que as mozas e os mozos poidan des-
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40397
ISSN1130-9229 Depósito legal C.494-1998 https://www.xunta.gal/diario-oficial-galicia
envolver o seu proxecto vital e formar unha familia no territorio da Comunidade Autónoma 
a través da educación formal. Así mesmo, o artigo 67.3 establece que as administracións 
públicas galegas promoverán as condicións socioeconómicas necesarias para a atracción 
de nova poboación a todo o territorio da Comunidade Autónoma.
Tamén o artigo 62.1 da lei establece que a Administración autonómica desenvolverá una 
política educativa, nas diferentes etapas, ciclos, graos, cursos e niveis de ensino a que se 
estenda a súa competencia, que teña en conta as necesidades do mercado laboral e as 
potencialidades do territorio, mellorando a adecuación da oferta á demanda e permitindo o 
desenvolvemento formativo na Comunidade Autónoma de Galicia.
No marco indicado, o artigo 37 da Lei 5/2021, do 2 de febreiro, refírese ao apoio eco-
nómico para o acceso á educación infantil 0-3, e establece que a Administración autonó -
mica garantirá o acceso de toda a poboación infantil á etapa educativa 0-3, o que inclúe a 
aplicación de bonificacións nos prezos públicos establecidos. As medidas previstas neste 
decreto afondan nesta medida, co obxectivo de que o acceso á educación en Galicia sexa 
practicamente gratuíto desde as escolas infantís ata finalizar un grao universitario.
Estamos, en particular, ante unha medida social e económica de apoio ás familias, por 
razóns de interese público, que supón dar unha maior facilidade económica para a entrada 
na universidade e que contribúe á igualdade de oportunidades. 
A medida consiste nunha bonificación do 99 % do importe da matrícula, cos requisitos e 
condicións que se establecen neste decreto.
Esta medida abranguerá tanto o alumnado de continuidade como de novo ingreso que 
se matricule no curso completo do grao correspondente. 
No caso do alumnado de continuidade, para acceder á bonificación, entre outros requi-
sitos, exíxese que teña cursado estudos de grao correspondentes ao curso 2023/24 nalgún 
centro propio ou adscrito a unha universidade pública do SUG.
Polo tanto, tense en conta a continuidade dos estudos no SUG para a aplicación da 
medida, manifestación do desenvolvemento dun proxecto vital de estudos en Galicia como 
criterio razoable, obxectivo e proporcionado, pois asegura unha vinculación real e unha co-
nexión da persoa beneficiada pola medida de bonificación coa Comunidade Autónoma de 
Galicia e unha integración no seu sistema universitario, en liña cos obxectivos da medida 
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40398
ISSN1130-9229 Depósito legal C.494-1998 https://www.xunta.gal/diario-oficial-galicia
antes expostos. Deste xeito, no caso de estudantes de continuidade que se matriculen por 
primeira vez no SUG, as medidas de bonificación serán aplicables a partir do curso seguin-
te, unha vez evidenciadas a vinculación e a conexión indicada coa Comunidade Autónoma 
de Galicia e o SUG. 
Así mesmo, cabe resaltar que para o alumno de continuidade a medida será de apli -
cación no caso de ter aprobada en primeira matrícula no curso 2023/24, como mínimo, a 
porcentaxe de créditos establecida neste decreto para cada rama de coñecemento. 
A medida aplicarase tamén ao alumnado de novo ingreso na universidade. Neste caso, 
dado que no primeiro ano non se pode ter en conta a continuidade dos estudos no SUG 
para a aplicación da medida, utilízase o criterio de ter superado nalgunha das convocato -
rias de 2024 a proba de avaliación de bacharelato para o acceso á universidade (ABAU) 
ou ben as probas específicas para maiores de 25 e 45 anos, organizadas pola Comisión 
Interuniversitaria de Galicia (CIUG). 
Este requisito, como o anteriormente exposto, unido ao da matrícula nunha universida-
de do SUG, pretende a acreditación de forma obxectiva da manifestación da intención do 
desenvolvemento dun proxecto vital de estudos en Galicia como criterio razoable, obxec-
tivo e proporcionado, co obxectivo de buscar unha vinculación real e unha conexión da 
persoa beneficiada pola medida de bonificación coa Comunidade Autónoma de Galicia. 
Debe destacarse, en particular, que a realización das probas en Galicia está aberta de 
forma voluntaria aos estudantes de todo o territorio nacional, en igualdade de condicións, 
e que os seus contidos están determinados de forma que se garante a súa adecuación ás 
competencias vinculadas ao currículo do bacharelato vixente na Comunidade Autónoma 
de Galicia, elemento que serve para acreditar unha vinculación con Galicia. Para os casos 
de alumnado que non cumpra este requisito, as medidas de bonificación serán aplicables a 
partir do curso seguinte, como alumnado de continuidade, unha vez evidenciada a vincula -
ción e a conexión indicada coa Comunidade Autónoma de Galicia e o SUG. 
Os requisitos indicados promoven e fomentan, en definitiva, a continuidade do desen -
volvemento formativo no territorio da Comunidade Autónoma.
Por outro lado, pode beneficiarse da medida, así mesmo, o alumnado de novo ingreso 
que teña superado no curso 2024 un ciclo formativo de grao superior. Neste caso, dado 
que non se exixe na normativa proba de acceso, e tendo en conta a especificidade desta 
modalidade de acceso e os estudos previos acreditados, que garanten xa unha formación 
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40399
ISSN1130-9229 Depósito legal C.494-1998 https://www.xunta.gal/diario-oficial-galicia
orientada ao mercado laboral que permite xa desenvolver unha profesión, non se estable-
cen requisitos específicos. 
Esta bonificación é independente do nivel de renda e patrimonio.
O novo sistema de bonificacións en ningún caso substitúe o sistema nacional de bolsas, 
polo que o estudantado beneficiario deste, ou que poida chegar a selo, estará obrigado a 
solicitar as ditas bolsas mentres poida ser beneficiario delas. Deste xeito, a bonificación 
regulada neste decreto poderá beneficiar o estudantado que non obteña a bolsa de matrí-
cula estatal. 
Así mesmo, trátase de fomentar o rendemento académico, beneficiando economica -
mente o estudantado que cumpra co deber que establece o artigo 105.1.a) da Lei 6/2013, 
do 13 de xuño, do Sistema universitario de Galicia, de «exercer a súa condición con apro-
veitamento e dedicación», e primar a excelencia do alumnado das universidades públicas 
do Sistema universitario de Galicia e dos seus centros adscritos, motivo polo cal serán 
obxecto de bonificación unicamente os estudos conducentes a un grao oficial.
Na súa virtude, en uso das atribucións conferidas pola Lei 1/1983, do 22 de febreiro, 
reguladora da Xunta e da súa Presidencia, por proposta do conselleiro de Educación, Cien-
cia, Universidades e Formación Profesional, tras o informe do Consello Galego de Univer-
sidades, e logo de deliberación do Consello da Xunta de Galicia na súa reunión do día vinte 
e catro de xuño de dous mil vinte e catro,
DISPOÑO: 
Artigo 1. Obxecto
1. O obxecto do presente decreto é fixar, para o curso 2024/25, os prezos públicos que 
hai que satisfacer polos servizos académicos e administrativos por estudos conducentes á 
obtención de títulos universitarios de carácter oficial e validez en todo o territorio nacional 
impartidos polas universidades públicas do Sistema universitario de Galicia e polos seus 
centros adscritos, que serán aboados segundo as normas que se establecen nos seguintes 
artigos e nas contías sinaladas no anexo deste decreto.
2. O importe dos prezos por estudos conducentes a títulos ou diplomas que non teñan 
carácter oficial será fixado nas universidades públicas galegas polo respectivo consello 
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40400
ISSN1130-9229 Depósito legal C.494-1998 https://www.xunta.gal/diario-oficial-galicia
social, de conformidade co establecido no artigo 75.3.f) da Lei 6/2013, do 13 de xuño, do 
Sistema universitario de Galicia.
Artigo 2. Prezos públicos
1. Ensinanzas de grao. Os prezos públicos que serán aboados pola matrícula son os 
establecidos no número 1 da tarifa primeira do anexo. A liquidación dos prezos farase en 
función do número de créditos en que se realice a matrícula.
2. Ensinanzas de máster que habiliten para o exercicio de actividades profesionais re-
guladas en España segundo o establecido na normativa estatal e europea aplicable e 
análogas. Os prezos públicos que serán aboados pola matrícula son os establecidos no 
número 2 da tarifa primeira do anexo. A liquidación dos prezos farase en función do número 
de créditos en que se realice a matrícula.
3. Ensinanzas de máster non comprendidas no punto anterior. Os prezos públicos que 
serán aboados pola matrícula son os establecidos no número 3 da tarifa primeira do ane-
xo. A liquidación dos prezos farase en función do número de créditos en que se realice a 
matrícula.
4. Programas oficiais de doutoramento. Os prezos públicos que se aboarán pola matrí-
cula en programas de doutoramento son os establecidos no número 4 da tarifa primeira do 
anexo, en concepto de titoría anual de doutoramento.
A formalización da matrícula nun programa de doutoramento por primeira vez no prazo 
extraordinario fixado polas universidades suporá o aboamento do 50 % da devandita tarifa.
5. A universidade establecerá, mediante resolución reitoral debidamente motivada, os 
prezos que deberá aboar pola matrícula en estudos de grao e máster o alumnado es-
tranxeiro maior de dezaoito anos que non teña a condición de residente de longa dura-
ción ou permanente en España, con exclusión daquelas persoas que sexan nacionais de 
Estados membros da Unión Europea ou daquelas a que lles sexa de aplicación o réxime 
comunitario. En todo caso, estes prezos terán como límite máximo os vixentes para esta 
tipoloxía de estudantado no curso 2023/24 na mesma universidade.
Para estes efectos, as universidades consultarán a condición de residencia legal nas 
plataformas de intermediación de datos ou noutros sistemas electrónicos habilitados para 
o efecto.
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40401
ISSN1130-9229 Depósito legal C.494-1998 https://www.xunta.gal/diario-oficial-galicia
6. O alumnado mencionado nos números anteriores deberá aboar, así mesmo, os 
prezos correspondentes á tarifa terceira, punto 2, do anexo deste decreto que lle corres-
pondan.
Artigo 3. Centros adscritos
O alumnado dos centros adscritos aboaralle á universidade, en concepto de expediente 
académico e de proba de avaliación, o 25 % dos prezos establecidos na tarifa primeira do 
anexo, sen prexuízo do establecido no correspondente convenio que o dito centro asinase 
coa respectiva universidade. Os demais prezos aboaranse na contía íntegra prevista.
Artigo 4. Recoñecemento e transferencia de créditos e acreditación de competencias 
nos programas correspondentes a estudos universitarios
1. O recoñecemento de créditos académicos, regulado polo Real decreto 822/2021, 
do 28 de setembro, polo que se establece a organización das ensinanzas universitarias e 
do procedemento de aseguramento da súa calidade, fai referencia ao procedemento de 
aceptación por parte dunha universidade de créditos obtidos noutros estudos oficiais, na 
mesma ou noutra universidade, para que formen parte do expediente do ou da estudante 
para o efecto de obter un título universitario oficial diferente do que proceden.
Este recoñecemento será gratuíto para os créditos conducentes á obtención dunha titu-
lación, con idéntica ou similar denominación, e cursados consonte un plan de estudos, se 
provén de centros públicos. Esta mesma consideración estenderase aos estudos cursados 
en titulacións que, por transformación, son substituídos por novas titulacións de grao.
No caso de créditos conducentes á obtención doutra titulación oficial distinta da cur-
sada, a persoa solicitante deberá aboarlle á universidade que realice o recoñecemento o 
25 % dos prezos establecidos na tarifa primeira do anexo.
2. A transferencia de créditos académicos, regulada polo Real decreto 822/2021, do 28 
de setembro, polo que se establece a organización das ensinanzas universitarias e do 
procedemento de aseguramento da súa calidade, fai referencia á inclusión, no expediente 
académico e no suplemento europeo ao título, da totalidade dos créditos obtidos en ensi-
nanzas oficiais cursadas previamente, indistintamente da universidade, que non conduci -
sen á obtención dun título universitario oficial.
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40402
ISSN1130-9229 Depósito legal C.494-1998 https://www.xunta.gal/diario-oficial-galicia
Esta transferencia será gratuíta se provén de centros públicos. No caso de centros non 
públicos ou centros estranxeiros, a persoa solicitante aboaralle á universidade de destino 
o prezo fixado no punto 2.e) da tarifa terceira do anexo.
3. Nos estudos de máster e programas de doutoramento, os prezos que se aboarán polo 
recoñecemento de créditos ou pola acreditación de competencias serán o 25 % dos prezos 
establecidos nos números 2, 3 ou 4 da tarifa primeira do anexo.
Artigo 5. Modalidades de matrícula
O estudantado que curse estudos universitarios oficiais poderá matricularse en réxime 
de dedicación a tempo completo ou a tempo parcial, segundo o que estableza a normativa 
da universidade en que curse os estudos.
Para cada curso, o número mínimo e máximo de créditos en que se poderá matricular 
un/unha estudante a tempo parcial quedará fixado na normativa de progreso e permanen-
cia de cada universidade ou en calquera outra que regule esta materia.
En todo caso, o alumnado que comece os seus estudos de grao a tempo completo de-
berá matricularse do primeiro curso na súa integridade, coa excepción dos casos en que se 
recoñezan materias do dito primeiro curso, suposto en que os prezos son os establecidos 
no artigo 4, e outros réximes de matrícula.
Artigo 6. Forma de pagamento
As persoas obrigadas ao pagamento dos prezos públicos por servizos académicos e 
administrativos establecidos no anexo deste decreto deberán liquidar os importes corres-
pondentes no momento de formalizar a súa matrícula. En todo caso, deberán aboar a 
totalidade dos custos administrativos e poderán elixir, para o caso dos prezos públicos por 
servizos académicos, entre a modalidade de pagamento único ou fraccionado, nas con-
dicións e prazos que a universidade estableza para efectuar a liquidación e o pagamento 
mediante resolución reitoral.
No caso de optar polo pagamento fraccionado, as contías reguladas na tarifa segunda, 
avaliación e probas, e na tarifa terceira, títulos e secretaría, aboaranse integramente no 
primeiro prazo.
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40403
ISSN1130-9229 Depósito legal C.494-1998 https://www.xunta.gal/diario-oficial-galicia
Artigo 7. Exercicio do dereito de matrícula
1. O importe dos prezos de matrícula calcularase en función das circunstancias acre-
ditadas pola persoa que se matricule no momento da súa formalización, agás que unha 
disposición legal estableza outro prazo.
2. O aboamento do prezo da matrícula dará dereito, con carácter xeral, a dúas oportu-
nidades de exame en cada unha das materias en que a persoa formalizase a matrícula, 
atendendo, en todo caso, ás circunstancias académicas recollidas na normativa de perma-
nencia de cada universidade.
3. O dereito de matrícula establecido no parágrafo anterior exercerase no marco do ré-
xime de horarios xerais fixados en cada centro.
4. En todo caso, o dereito ao exame e á avaliación correspondente quedará limitado 
polas incompatibilidades académicas derivadas dos plans de estudo.
5. Nos programas de doutoramento o aboamento do prezo da matrícula comportará o 
dereito de uso dos servizos académicos e suporá o mantemento da vinculación académica 
coa universidade.
Artigo 8. Anulación da matrícula por instancia de parte
1. Cada universidade establecerá na súa convocatoria de matrícula un período ao ini-
cio do curso no cal o estudantado poderá solicitar a anulación da matrícula ante o órgano 
correspondente da universidade. De resultar estimada, suporá a devolución, se é o caso, 
das contías aboadas en concepto de prezo público por servizos académicos e non suporá 
cómputo en número de matrículas nin efectos derivados desta. No caso das persoas que 
teñan a condición de bolseiras, deberán presentar xustificante de renuncia e as persoas 
solicitantes da bolsa, xustificante de que desisten da súa solicitude de bolsa, xunto coa 
correspondente anulación de matrícula.
2. A solicitude de anulación de matrícula por instancia da persoa matriculada efectuada 
fóra dos prazos sinalados no punto anterior, se resulta estimada, non producirá a devolu -
ción da totalidade do aboado ata o momento nin eximirá do pagamento que poida restar 
dos prezos públicos, xa que dependerá dos servizos académicos utilizados ata o momento 
da anulación, de acordo co regulado por cada universidade na súa convocatoria de matrí-
cula. Non se computarán o número de matrículas nin os efectos derivados desta.
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40404
ISSN1130-9229 Depósito legal C.494-1998 https://www.xunta.gal/diario-oficial-galicia
3. En todo caso, nas devolucións que procedan non se incluirán as contías que corres-
pondan á apertura do expediente académico nin ao seguro escolar.
Artigo 9. Falta de pagamento
1. A falta de pagamento do importe total ou parcial do prezo público, segundo a opción 
elixida pola persoa que se matricula, poderá supor a denegación, anulación ou suspensión 
da matrícula nos termos e cos efectos previstos na normativa da universidade, con perda 
das cantidades que xa se aboasen.
2. A universidade poderá exixir o pagamento das contías pendentes por matrícula ou 
por servizos complementarios como condición previa á formalización de matrícula, ou ex-
pedición de títulos ou certificados, consonte os procedementos legalmente establecidos.
Artigo 10. Bolsas
1. Estarán exentas do aboamento dos prezos públicos por matrícula as persoas físicas 
beneficiarias de bolsas con cargo aos orzamentos xerais do Estado, así como aos orza-
mentos da Comunidade Autónoma de Galicia, cando esta bolsa teña un compoñente para 
este concepto.
2. O alumnado que, no momento de formalizar a súa matrícula, se acolla á exención de 
prezos públicos por solicitar a concesión dunha bolsa das previstas no parágrafo anterior 
deberá presentar xustificación desta circunstancia. Se posteriormente non obtén a con-
dición de persoa bolseira ou lle é revogada a bolsa concedida, estará obrigado ao aboa -
mento do prezo da matrícula que efectuou. A falta de pagamento suporá a aplicación do 
establecido no artigo 9 deste decreto.
3. Non obstante, de conformidade co disposto na normativa que regula as bolsas e axu-
das de carácter xeral para estudos universitarios, a universidade poderá requirir de xeito 
cautelar o aboamento dos ditos prezos públicos ao alumnado que non cumpra os requisitos 
establecidos na citada normativa.
Artigo 11. Matrículas de honra
1. O alumnado de grao e de máster universitario que obteña créditos coa mención de 
matrícula de honra estará exento do pagamento dos prezos públicos fixados na tarifa pri-
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40405
ISSN1130-9229 Depósito legal C.494-1998 https://www.xunta.gal/diario-oficial-galicia
meira do anexo para as materias en que se matricule por primeira vez, nun número equi -
valente aos créditos de que consten as materias en que obtivese a dita mención no curso 
académico inmediatamente seguinte a aquel en que obteña a dita mención, sempre que 
pertenzan aos mesmos estudos ou a estudos da mesma rama de coñecemento.
Esta exención aplicarase do mesmo xeito no caso de cursar unha segunda titulación de 
grao ou máster universitario na mesma rama de coñecemento e no curso inmediatamente 
seguinte a aquel en que se obtivo a dita mención.
A dita exención aplicarase no caso de cursar o máster universitario en Profesorado de 
Educación Secundaria Obrigatoria e Bacharelato, Formación Profesional e Ensinanzas de 
Idiomas, independentemente da rama de coñecemento a que estea adscrito o grao de 
procedencia.
2. Terá dereito á exención do pagamento dos prezos públicos fixados na tarifa primeira 
do anexo, por unha soa vez, no primeiro curso de ensinanzas de grao, o alumnado que 
inicie estudos universitarios e acredite ter obtido:
a) Matrícula de honra global no segundo curso de bacharelato ou ciclo formativo de for-
mación profesional de grao superior.
b) Premio extraordinario de bacharelato ou de formación profesional de grao superior.
c) Medalla en olimpíadas académicas acreditadas de ámbito nacional ou internacional.
3. En ningún caso a bonificación poderá superar o importe total da matrícula.
O dereito a esta bonificación non será de aplicación no caso de que a matrícula de honra 
sexa consecuencia da validación de materias ou de recoñecemento de créditos.
A aplicación das correspondentes bonificacións levarase a cabo unha vez calculado o 
importe da matrícula, con base no prezo establecido por crédito en primeira matrícula.
Artigo 12. Exencións
1. En cumprimento do disposto no artigo 28 da Lei 39/2015, do 1 de outubro, do proce-
demento administrativo común das administracións públicas, para os efectos da aplicación 
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40406
ISSN1130-9229 Depósito legal C.494-1998 https://www.xunta.gal/diario-oficial-galicia
das exencións previstas no presente decreto, as universidades obterán electronicamente 
a documentación requirida a través das súas redes corporativas ou mediante consulta ás 
plataformas de intermediación de datos ou outros sistemas electrónicos habilitados para o 
efecto, cando a dita documentación estea en poder da universidade ou doutra Administra-
ción pública.
2. A condición que dea lugar á exención de que se trate deberá estar vixente, na forma 
legalmente establecida, durante o prazo de matrícula fixado por cada universidade e debe-
rá acreditarse dentro do devandito prazo.
3. Familias numerosas.
En aplicación do establecido na Lei 40/2003, do 18 de novembro, de protección ás fa-
milias numerosas; no seu regulamento, aprobado polo Real decreto 1621/2005, do 30 de 
decembro, e na Lei 3/2011, do 30 de xuño, de apoio á familia e á convivencia de Galicia, o 
alumnado membro de familia numerosa de categoría especial está exento do pagamento 
dos prezos públicos por servizos académicos e administrativos previstos no anexo deste 
decreto. O alumnado membro de familia numerosa de categoría xeral gozará dunha boni -
ficación do 50 % dos ditos prezos.
A condición de familia numerosa deberá acreditarse mediante documento oficial expedi-
do pola Administración autonómica competente.
No caso de que o documento acreditativo da condición de familia numerosa estivese 
en fase de tramitación nese momento, poderán aplicarse os beneficios a el asociados logo 
da presentación do xustificante da solicitude de recoñecemento ou renovación deste, así 
como unha declaración responsable da categoría en que se encadra. Neste caso, deberá 
presentarse o documento oficial acreditativo antes do 31 de decembro do ano en curso e, 
de non ser así, anularanse automaticamente os beneficios concedidos e aboarase o impor-
te da matrícula correspondente.
Cando o título concedido sexa de categoría inferior á declarada, deberá aboarse a dife-
renza que corresponda.
A perda da condición de membro de familia numerosa e o cambio de categoría durante 
o curso académico non alterará o gozo e a contía do beneficio ata o seu remate.
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40407
ISSN1130-9229 Depósito legal C.494-1998 https://www.xunta.gal/diario-oficial-galicia
4. Persoas con discapacidade.
De conformidade co previsto no artigo 37 da Lei orgánica 2/2023, do 22 de marzo, do 
sistema universitario, en relación co artigo 19 do Real decreto lexislativo 1/2013, do 29 de 
novembro, polo que se aproba o texto refundido da Lei xeral de dereitos das persoas con 
discapacidade e da súa inclusión social, o alumnado que teña a condición de persoa con 
discapacidade ou con funcionalidades diversas terá dereito á exención total de pagamento 
dos prezos públicos por servizos académicos e administrativos, previstos no anexo deste 
decreto, nos estudos conducentes á obtención dun título universitario.
A condición de persoa con discapacidade acreditarase mediante a correspondente reso-
lución administrativa expedida polo órgano competente da Comunidade Autónoma.
O alumnado que, no momento de formalizar a súa matrícula, se acolla á exención de 
prezos públicos por solicitar no organismo competente a valoración do grao de discapaci -
dade, con anterioridade ao inicio do prazo de matriculación dos estudos a que desexa ac-
ceder, deberá presentar xustificación desta circunstancia e de que lle comunicou ao citado 
organismo o carácter de urxencia conforme a normativa correspondente.
Se posteriormente non obtén a condición de persoa con discapacidade en grao igual 
ou superior ao 33 %, estará obrigado a aboar o prezo da matrícula que efectuou. A falta de 
pagamento suporá a aplicación do establecido no artigo 9 deste decreto.
Non obstante, de conformidade co disposto na normativa que regula o procedemento 
para o recoñecemento, a declaración e a cualificación do grao de discapacidade, a uni-
versidade poderalle requirir de xeito cautelar o aboamento dos ditos prezos públicos ao 
alumnado que non cumpra os requisitos establecidos na citada normativa e/ou cando non 
quede suficientemente acreditada a solicitude e/ou a comunicación de urxencia do proce-
demento correspondente.
5. Vítimas do terrorismo.
De conformidade co previsto no artigo 38 da Lei 29/2011, do 22 de setembro, de reco-
ñecemento e protección integral ás vítimas do terrorismo, e no artigo 39 do Real decre-
to 671/2013, do 6 de setembro, polo que se aproba o regulamento da anterior lei, están 
exentas de pagamento dos prezos públicos por servizos académicos e administrativos pre-
vistos no anexo deste decreto nos centros oficiais de estudos de todos os niveis de ensino 
as vítimas de actos terroristas, así como os seus cónxuxes e fillos/as.
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40408
ISSN1130-9229 Depósito legal C.494-1998 https://www.xunta.gal/diario-oficial-galicia
A condición de vítima de terrorismo deberá acreditarse segundo o disposto no artigo 4.bis), 
número 3, da Lei 32/1999, do 8 de outubro, de solidariedade coas vítimas do terrorismo.
6. Vítimas de violencia de xénero.
De conformidade co previsto na Lei orgánica 1/2004, do 28 de decembro, de medidas 
de protección integral contra a violencia de xénero, as persoas que teñan a condición de 
vítimas de violencia de xénero, así como os seus fillos e fillas e menores de idade suxei-
tos á súa tutela e garda e custodia, están exentas do pagamento dos prezos públicos por 
servizos académicos. En consecuencia, deberán aboar unicamente os prezos da tarifa 
terceira.
Os menores que estean suxeitos á tutela e garda e custodia das mulleres vítimas de 
violencia de xénero continuarán gozando da exención prevista anteriormente unha vez que 
acaden a maioría de idade.
A condición de vítima de violencia de xénero acreditarase mediante calquera das formas 
previstas no artigo 5 da Lei 11/2007, do 27 de xullo, galega para a prevención e o tratamen-
to integral da violencia de xénero.
Tras ser declarada a exención por este motivo, manterase durante o período ordinario 
de realización deses estudos.
7. Beneficiarios da prestación do ingreso mínimo vital.
De conformidade co previsto na disposición adicional sétima da Lei 19/2021, do 20 de 
decembro, pola que se establece o ingreso mínimo vital, as persoas beneficiarias da pres-
tación do ingreso mínimo vital, ás cales se lles recoñeza a dita condición, estarán exentas 
do pagamento dos prezos públicos por servizos académicos universitarios para realizar 
estudos conducentes á obtención de títulos de carácter oficial. En consecuencia, deberán 
aboar unicamente os prezos da tarifa terceira.
A condición de persoa beneficiaria do ingreso mínimo vital acreditarase mediante a re-
solución do Instituto Nacional da Seguridade Social prevista no artigo 28.3 da Lei 19/2021, 
do 20 de decembro.
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40409
ISSN1130-9229 Depósito legal C.494-1998 https://www.xunta.gal/diario-oficial-galicia
Artigo 13. Bonificación por créditos superados en primeira matrícula
O estudantado dos centros propios e adscritos das universidades públicas do SUG terá 
dereito a unha bonificación equivalente ao 99 % do prezo dos créditos que tivese superado 
en primeira matrícula nos estudos de grao nos termos seguintes:
1. Alumnado de novo ingreso. 
Para acceder á bonificación, o alumnado de novo ingreso deberá cumprir algún dos 
seguintes requisitos:
a) Ter superado nalgunha das convocatorias de 2024 a proba de avaliación de bachare -
lato para o acceso á universidade (ABAU) ou ben as probas específicas para maiores de 
25 e 45 anos, organizadas pola Comisión Interuniversitaria de Galicia (CIUG).
b) Ter superado no curso 2024 un ciclo formativo de grao superior.
2. Alumnado de continuidade. 
Para acceder á bonificación, o alumnado de continuidade deberá cumprir os seguintes 
requisitos:
a) Ter cursado estudos de grao no curso 2023/24 nalgún centro propio ou adscrito a 
unha universidade pública do SUG.
b) Estar matriculado no curso 2024/25 na totalidade dos créditos correspondentes ás 
materias previstas para o curso de que se trate, segundo o plan de estudos en estudos de 
grao, nalgún centro propio ou adscrito a unha universidade pública do SUG.
c) Ter superados en primeira matrícula no curso 2023/24, como mínimo, as seguintes 
porcentaxes de créditos matriculados previstos para cada curso no plan de estudos apro-
bado mediante resolución do Consello de Universidades:
Rama ou área de coñecemento Porcentaxe de créditos que hai que superar
Artes e Humanidades 90 %
Ciencias 65 %
Ciencias Sociais e Xurídicas 90 %
Ciencias da Saúde 80 %
Enxeñaría e Arquitectura 65 %
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40410
ISSN1130-9229 Depósito legal C.494-1998 https://www.xunta.gal/diario-oficial-galicia
d) Cando se trate de programas de simultaneidade de graos pertencentes a distintas 
ramas ou áreas de coñecemento, o rendemento académico necesario para obter a bonifi -
cación será o establecido para a rama de menor exixencia.
e) No caso de matrícula a tempo parcial, para obter a bonificación será necesario supe-
rar a totalidade dos créditos matriculados no curso 2023/24.
Para os efectos da bonificación, tomaranse en consideración os créditos corresponden-
tes a materias superadas en primeira matrícula no curso 2023/24.
3. Beneficiarios da bolsa de matrícula do Ministerio de Educación e Formación Profe-
sional. 
A bonificación aplicarase ao importe da matrícula do curso 2024/25 non cuberta pola 
bolsa do Ministerio de Educación e Formación Profesional. Para estes efectos, o estudan-
tado que reúna os requisitos académicos para obter a dita bolsa terá en conta o seguinte: 
a) Se foi beneficiario da bolsa do Ministerio durante o curso 2023/24, deberá achegar a 
solicitude de bolsa para o curso 2024/25, presentada en prazo e forma, ou ben a autoriza-
ción á universidade para comprobar este aspecto.
b) Se non foi beneficiario da bolsa do Ministerio durante o curso 2023/24 deberá ou ben 
acreditar a solicitude da dita bolsa para o curso 2024/25, nos termos da letra anterior, ou 
ben presentar, no momento de formalización da matrícula, declaración responsable de non 
cumprir os requisitos económicos para a súa obtención, segundo o establecido no artigo 69 
da Lei 39/2015, do 1 de outubro, do procedemento administrativo común das administra -
cións públicas.
O feito de non achegar a solicitude ou a falsidade, a inexactitude ou a omisión de datos 
necesarios na declaración responsable darán lugar ao ingreso da parte do prezo público 
que se considerou bonificada, cos xuros e recargas que procedan. 
En todo caso, para acceder á bonificación, o alumnado de continuidade deberá cumprir 
os requisitos establecidos no punto 2 deste artigo. 
4. Créditos bonificables. 
Só serán obxecto de bonificación os créditos que sexan necesarios para obter un só 
título de grao por estudante, agás no caso de programas de simultaneidade, nos cales será 
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40411
ISSN1130-9229 Depósito legal C.494-1998 https://www.xunta.gal/diario-oficial-galicia
aplicable aos créditos correspondentes a ambos os graos, conforme o plan de estudos en 
que se matricula o alumnado. 
5. Recoñecemento e transferencia de créditos. 
Esta bonificación aplicarase nos supostos de recoñecemento e transferencia de créditos 
nos seguintes casos:
– Por acceso desde un ciclo formativo de grao superior. 
– Por cambio de estudos de grao de carácter oficial na mesma universidade ou entre 
universidades públicas do SUG e por unha soa vez. 
– Por estudos realizados en programas de mobilidade estudantil, xa sexa no marco da 
Unión Europea ou os realizados mediante convenios específicos entre universidades, e 
conforme o correspondente acordo académico de mobilidade asinado polo estudantado. 
6. Cálculo da bonificación. 
O prezo de referencia para o cálculo da bonificación para o estudantado de grao de 
centros propios das universidades públicas do SUG será o establecido neste decreto para 
o crédito en primeira matrícula dos estudos de grao en que se matricule.
O importe da bonificación será o 99 % da contía da totalidade dos créditos matriculados 
no caso de estudantado de novo ingreso. Para o alumnado de continuidade, o importe da 
bonificación será o 99 % do resultante de multiplicar o número de créditos aprobados en 
primeira matrícula no curso 2023/24. 
A bonificación aplicarase, como máximo, aos prezos públicos correspondentes ao nú-
mero de créditos en primeira matrícula en que se matricule o estudantado e exclusivamen-
te sobre os servizos académicos, sen que poida dar lugar, en ningún caso, á devolución 
de importes. 
Esta bonificación efectuarase logo de aplicar calquera outra bonificación e/ou exención 
recollida no presente decreto ou no resto da normativa vixente.
7. Estudantado de centros adscritos. 
No caso do estudantado matriculado en centros adscritos ás universidades públicas do 
SUG, a bonificación aplicarase sobre a parte que os/as estudantes lle deban aboar á uni-
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40412
ISSN1130-9229 Depósito legal C.494-1998 https://www.xunta.gal/diario-oficial-galicia
versidade en concepto de expediente académico e proba de avaliación, de conformidade 
co disposto no artigo 3.
8. Información ao estudantado. 
No documento resultante do proceso de matrícula, dixital ou impreso, deberá constar a 
contía da bonificación aplicada, con indicación de que se trata dunha bonificación concedi-
da pola Xunta de Galicia. Para tal efecto, incluirase o texto «Bonificación 99 % pola Xunta 
de Galicia».
Artigo 14. Inicio do curso académico no SUG
Co fin de facilitar a incorporación do estudantado, o 9 de setembro de 2024 será a data 
de inicio das actividades académicas de docencia nas titulacións oficiais de grao e máster 
correspondentes ao primeiro cuadrimestre nas universidades públicas do Sistema univer -
sitario de Galicia.
Disposición adicional primeira. Compensacións ás universidades
Os prezos por servizos académicos e administrativos que as universidades públicas do 
Sistema universitario de Galicia deixen de percibir como consecuencia da concesión de 
bolsas ou axudas ao estudo serán financiados con cargo aos orzamentos xerais do Estado 
na cantidade correspondente ao límite inferior do intervalo establecido para o prezo público 
en cada ensino.
A Comunidade Autónoma de Galicia financiará con cargo aos seus orzamentos a dife-
renza entre o prezo público fixado neste decreto e o vixente no curso 2012/13.
Para estes efectos, as universidades públicas do Sistema universitario de Galicia solici-
taranlle á Comunidade Autónoma a compensación pola diferenza existente entre os prezos 
públicos e os límites mínimos correspondentes a cada ensino, e determinarán as contías 
que se compensarán mediante certificación do órgano competente. A contía resultante 
financiarase con cargo aos orzamentos da Comunidade Autónoma de Galicia para o exer-
cicio inmediatamente posterior, segundo o previsto no punto VIII do Plan galego de finan-
ciamento universitario 2022-2026.
Así mesmo, a Comunidade Autónoma de Galicia compensará as universidades públi-
cas do SUG no exercicio 2024 polos importes dos prezos públicos non satisfeitos polo 
estudantado, en aplicación do previsto no artigo 13, e na contía que resulte da certifica-
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40413
ISSN1130-9229 Depósito legal C.494-1998 https://www.xunta.gal/diario-oficial-galicia
ción do órgano competente da universidade emitida antes do 31 do mes de outubro. As 
contías que por este concepto se deixen de percibir en posteriores períodos de matrícula 
compensaranse con cargo aos orzamentos do exercicio inmediatamente posterior, logo 
de certificación. 
Disposición adicional segunda. Relación de estudos de grao e máster universitarios 
oficiais
A Consellería de Educación, Ciencia, Universidades e Formación Profesional fará públi-
ca a relación dos estudos de grao e máster universitarios oficiais que serán impartidos no 
curso 2024/25 no Sistema universitario de Galicia.
Disposición adicional terceira. Comunicación de datos
As universidades públicas do Sistema universitario de Galicia deberanlle facilitar á con-
sellería competente en materia de universidades, antes do 15 de febreiro de 2025, o nú-
mero de persoas matriculadas en cada unha das titulacións en centros propios e centros 
adscritos, distinguindo a primeira e sucesivas matrículas, as ensinanzas oficiais de grao, 
máster universitario e doutoramento. Así mesmo, comunicarán o número total de créditos 
matriculados para cada unha das titulacións.
Todos os datos referidos ás persoas físicas estarán desagregados por sexo.
Disposición adicional cuarta. Excepción á data de inicio de curso
Queda exceptuado da aplicación do disposto no artigo 14 deste decreto o Centro Uni-
versitario da Defensa, Escola Naval Militar de Marín, centro adscrito á Universidade de 
Vigo, que se rexerá pola normativa ditada para tal fin polo Ministerio de Defensa.
Disposición transitoria única. Titulacións pendentes de autorización
Poderase realizar a matrícula en ensinanzas en trámite de autorización, modificación ou 
substitución sempre que as ditas titulacións conten coa resolución favorable de verificación 
do Consello de Universidades, antes do día 15 de setembro de 2024, e que a súa oferta 
de prazas conte coa autorización da Comunidade Autónoma e da Conferencia Xeral de 
Política Universitaria.
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40414
ISSN1130-9229 Depósito legal C.494-1998 https://www.xunta.gal/diario-oficial-galicia
Disposición derradeira primeira. Desenvolvemento normativo
Habilítase a persoa titular da Consellería de Educación, Ciencia, Universidades e For-
mación Profesional para ditar cantas disposicións sexan necesarias para o desenvolve -
mento e a aplicación do presente decreto.
Disposición derradeira segunda. Entrada en vigor
O presente decreto entrará en vigor o día seguinte ao da súa publicación no Diario 
Oficial de Galicia e será de aplicación para os prezos públicos correspondentes ao curso 
académico 2024/25.
Santiago de Compostela, vinte e catro de xuño de dous mil vinte e catro
Alfonso Rueda Valenzuela 
Presidente
Román Rodríguez González  
Conselleiro de Educación, Ciencia,  
Universidades e Formación Profesional
ANEXO
Tarifa primeira. Actividade docente
1. Ensinanzas de grao (prezo dun crédito).
Primeira matrícula Segunda matrícula Terceira matrícula Cuarta e sucesivas matrículas
Epígrafe A) 13,93 € 19,30 € 31,21 € 39,79 €
Epígrafe B) 9,85 € 13,62 € 22,04 € 28,06 €
Epígrafe A)
Titulacións encadradas dentro da rama de Ciencias, Ciencias da 
Saúde, Enxeñaría e Arquitectura, e grao en Belas Artes
Epígrafe B)
Titulacións encadradas dentro da rama de Artes e 
Humanidades e Ciencias Sociais e Xurídicas
2. Ensinanzas de máster que habiliten para o exercicio de actividades profesionais regu-
ladas en España segundo o establecido na normativa estatal europea aplicable e análogas 
(prezo dun crédito).
Primeira matrícula Segunda matrícula Terceira matrícula Cuarta e sucesivas matrículas
Epígrafe A) 13,93 € 19,30 € 31,21 € 39,79 €
Epígrafe B) 9,85 € 13,62 € 22,04 € 28,06 €
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40415
ISSN1130-9229 Depósito legal C.494-1998 https://www.xunta.gal/diario-oficial-galicia
Epígrafe A)
– Máster universitario en Enxeñaría de Montes
– Máster universitario en Enxeñaría Industrial
– Máster universitario en Psicoloxía Xeral Sanitaria
– Máster universitario en Enxeñaría Agronómica
– Máster universitario en Enxeñaría de Camiños, Canles e Portos
– Máster universitario en Enxeñaría de Minas
– Máster universitario en Enxeñaría de Telecomunicacións
– Máster universitario en Enxeñaría Naval e Oceánica
– Máster universitario en Enxeñaría Mariña
– Máster universitario en Náutica e Transporte Marítimo
– Máster universitario en Enxeñaría Química e Bioprocesos
– Máster universitario en Enxeñaría Informática
– Máster universitario en Prevención de Riscos Laborais
– Máster universitario en Arquitectura
Epígrafe B)
– Máster universitario en Profesorado de Educación 
Secundaria Obrigatoria e Bacharelato, Formación 
Profesional e Ensinanzas de Idiomas
– Máster universitario en Avogacía
– Máster universitario en Prevención de Riscos 
Laborais e Riscos Comúns
3. Outras ensinanzas de máster oficiais (prezo dun crédito).
Primeira matrícula Segunda e sucesivas matrículas
Epígrafe A) 13,93 € 38,54 €
Epígrafe B) 9,85 € 26,68 €
Epígrafe A) Epígrafe B)
Másters non comprendidos no punto anterior, encadrados dentro da rama de 
Artes e Humanidades e Ciencias Sociais e Xurídicas
4. Doutoramento.
Estudos conducentes ao título de doutor/a regulados polo Real decreto 822/2021, do 28 de setembro, e Real 
decreto 99/2011, do 28 de xaneiro
Cursos ou complementos formativos en ECTS 32,00 €/crédito
Cursos non estruturados en ECTS 3,30 €/hora
Titoría anual de doutoramento 200,00 €
Tarifa segunda. Avaliación e probas
1. Probas de acceso á universidade 63,67 €
2. Realización de requisitos formativos complementarios para a homologación de títulos 
estranxeiros de educación superior:
a) Proba de aptitude/proba de conxunto 116,53 €
b) Período de prácticas correspondentes a un dos títulos especificados na epígrafe A) 13,93 €/crédito
c) Período de prácticas correspondentes a un dos títulos especificados na epígrafe B) 9,85 €/crédito
d) Proxecto ou traballo 116,53 €
e) Cursos tutelados correspondentes a un dos títulos especificados na epígrafe A) 13,93 €/crédito
f) Cursos tutelados correspondentes a un dos títulos especificados na epígrafe B) 9,85 €/crédito
3. Exame para a obtención do título de doutor/a 117,09 €
4. Equivalencia ao nivel académico de doutor/a  118,00 €
CVE-DOG: ollbbg69-ban3-pvr4-rv71-gl0giijdtv77


DOG Núm. 128 Mércores, 3 de xullo de 2024 Páx. 40416
ISSN1130-9229 Depósito legal C.494-1998 https://www.xunta.gal/diario-oficial-galicia
Tarifa terceira. Títulos e secretaría
1. Expedición de títulos académicos
a) Doutor/a 183,10 €
b) Licenciado/a, arquitecto/a ou enxeñeiro/a, grao, máster oficial 123,10 €
c) Diplomado/a, arquitecto/a técnico/a ou enxeñeiro/a técnico/a 60,10 €
d) Diploma de estudos avanzados 59,16 €
e) Duplicados de títulos universitarios oficiais e do SET 28,09 €
2. Secretaría
a) Apertura de expediente académico ao comezar os estudos 22,31 €
b) Certificacións académicas e traslados de expediente académico 22,31 €
c) Expedición e mantemento de tarxetas de identidade 4,79 €
d) Solicitude de recoñecemento do nivel de formación de estudos estranxeiros 27,09 €
e) Solicitude de transferencia de créditos 30,00 €
CVE-DOG: ollbbg69-ban3-pvr4-rv71-gl0giijdtv77
