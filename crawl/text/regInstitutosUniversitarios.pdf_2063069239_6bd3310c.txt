1 
 
 
REGULAMENTO DE CREACIÓN, MODIFICACIÓN E SUPRESIÓN 
DOS INSTITUTOS UNIVERSITARIOS DE INVESTIGACIÓN 
(Aprobado no Consello de Goberno do 20 de xullo de 2006 e modificado no Consello de 
Goberno do 28 de maio de 2015) 
TÍTULO I DISPOSICIÓNS XERAIS 
 
Artigo 1. Concepto de Instituto Universitario de Investigación 
Artigo 2. Réxime aplicable aos institutos universitarios de investigación 
Artigo 3. Clases de institutos universitarios de investigación 
Artigo 4. Funcións dos institutos universitarios de investigación 
 
TÍTULO II: CREACIÓN, MODIFICACIÓN E SUPRESIÓN 
 
Artigo 5. Solicitude de creación e memorias xustificativas 
Artigo 6. Informes preliminares 
Artigo 7. Aspectos que se deben valorar na proposta de creación de institutos universitarios de investigación 
Artigo 8. Tramitación no caso de institutos adscritos 
Artigo 9. Tramitación en caso de institutos interuniversitarios e concertados 
Artigo 10. Modificación, fusión e supresión 
 
TÍTULO III: ORGANIZACIÓN DOS INSTITUTOS UNIVERSITARIOS 
 
Artigo 11. Membros dos institutos universitarios de investigación 
Artigo 12. Procedemento de incorporación de membros 
Artigo 13. Regulamento interno de funcionamento 
 
SECCIÓN PRIMEIRA: DO GOBERNO E DIRECCIÓN DOS INSTITUTOS UNIVERSITARIOS DE 
INVESTIGACIÓN 
 
Artigo 14. Órganos dos institutos universitarios 
 
SECCIÓN SEGUNDA: DO CONSELLO DO INSTITUTO 
 
Artigo 15. Composición do consello do instituto 
Artigo 16. Da elección dos membros do Consello 
Artigo 17. Funcións do Consello do Instituto 
 
SECCIÓN TERCEIRA: DOS ÓRGANOS UNIPERSOAIS DE GOBERNO DO INSTITUTO 
 
Artigo 18. Do/a director/a do Instituto 
Artigo 19. Realización de eleccións a director/a de Instituto 
Artigo 20. Electores 
Artigo 21. Elixibles 
Artigo 22. Modo de se realizar o Consello de Instituto para a elección de director/a 
Artigo 23. Proclamación de candidato/a electo/a 
Artigo 24. Funcións do/a director/a do Instituto 
Artigo 25. Das funcións do/a secretario/a do Instituto 
 
SECCIÓN CUARTA: DO RÉXIME ECONÓMICO 
 
Artigo 26. Réxime económico 
 
TÍTULO IV: SEGUIMENTO E CONTROL DOS INSTITUTOS UNIVERSITARIOS 
 
Artigo 27. Memoria anual de actividades 
 
 
DISPOSICIÓN TRANSITORIA. Tramitación de propostas de creación xa presentadas 
DISPOSICIÓN ADICIONAL. Institutos universitarios de investigación actualmente existentes 
DISPOSICIÓNS FINAIS 
ANEXO. Institutos universitarios de investigación actualmente existentes 

2 
 
 
REGULAMENTO DE CREACIÓN, MODIFICACIÓN E SUPRESIÓN 
DOS INSTITUTOS UNIVERSITARIOS DE INVESTIGACIÓN 
 
 
Consonte o disposto no artigo 10.1 da Lei orgánica 6/2001, do 6 de decembro, de universidades (LOU), “os 
institutos universitarios de investigación son centros dedicados á investigación científica e técnica ou á 
creación artística.” 
 
 
O artigo 19 da Lei 6/2013, do 13 de xuño, do sistema universitario de Galicia, establece que “Os institutos 
universitarios de investigación son centros dedicados á investigación científica e técnica, á innovación ou á 
creación artística. Poderán organizar e desenvolver programas e estudos de posgrao e mais proporcionar 
asesoramento técnico no ámbito das súas competencias. Rexeranse pola Lei orgánica de universidades, por 
esta lei, polos estatutos da universidade de que dependan, polo convenio de creación ou de adscrición, se é o 
caso, e polas súas propias normas”. 
 
Pola súa banda, os artigos 14 a 17 dos Estatutos da Universidade da Coruña, aprobados polo Decreto 
101/2004, do 13 de maio, modificados polo Decreto 194/2007, do 11 de outubro,  dedícanse a regular os 
institutos universitarios de investigación canto ao seu concepto, funcións e clasificación. En concreto, o 
artigo 14 dos Estatutos conceptúa os institutos universitarios de investigación como “centros dedicados á 
investigación científica e técnica ou á creación artística e á docencia especializada”. Pola súa banda, no 
artigo 48 dos Estatutos aparece recollida a figura dos/das directores/as dos institutos universitarios  de 
investigación. Trátase do único órgano de dirección e goberno dos institutos que se prevé nos Estatutos e 
na LOU, o que permite dotalos da máxima flexibilidade organizativa. 
 
Co presente regulamento procúrase desenvolver a normativa vixente sobre institutos universitarios contida na 
LOU, na Lei galega 6/2013, nos  Estatutos da Universidade da Coruña e nos acordos do Consello de 
Goberno, de xeito que queden recollidos os requisitos necesarios e o procedemento que se debe seguir para 
a creación, a modificación e a supresión dos institutos universitarios de investigación desta universidade. 
 
 
TÍTULO I 
DISPOSICIÓNS XERAIS 
 
 
Artigo 1. Concepto de Instituto Universitario de Investigación 
 
1.  Os institutos universitarios de investigación son centros dedicados á investigación científica e técnica, á 
innovación ou á creación artística. Poderán organizar e desenvolver programas e estudos de posgrao e mais 
proporcionar asesoramento técnico no ámbito das súas competencias  
 
1. Os institutos universitarios de investigación terán carácter multidisciplinar, unha función integradora de 
diversas áreas de coñecemento, unha función integradora de diversas institucións para levar a cabo os 
seus obxectivos e/ou un alto nivel de especialización científico-técnica. 
 
2. O ámbito de actuación dun instituto non poderá coincidir co dun departamento1. 
 
Artigo 2. Réxime aplicable aos institutos universitarios de investigación 
 
Os institutos universitarios rexeranse polo establecido na Lei orgánica 6/2001, do 21 de decembro, de 
universidades, pola Lei 6/2013 ou norma que a substitúa,  , polos Estatutos da Universidade da Coruña, polo 
convenio de creación  ou adscrición, no seu caso,  polos acordos do Consellode Goberno e polo seu 
regulamento de réxime interno. 
 
Artigo 3. Clases de institutos universitarios de investigación2 
 
 
 
1Artigo 14.2 dos Estatutos da UDC. 

3 
 
 
1. Os institutos universitarios de investigación poderán ser: 
 
a. propios da Universidade da Coruña 
b. interuniversitarios 
c. adscritos á Universidade da Coruña 
d. concertados. 
 
2. Os institutos propios da Universidade da Coruña terán dependencia orgánica do Consello de Goberno. 
 
3. A Universidade da Coruña poderá participar con outras universidades na constitución de institutos 
interuniversitarios de nova creación ou resultantes da fusión de institutos xa existentes, mediante os 
correspondentes convenios. 
 
4. A adscrición de institutos universitarios farase mediante un convenio que subscriba a Universidade da 
Coruña coa entidade pública ou privada promotora do centro. A creación, a modificación e a supresión 
dos institutos universitarios adscritos serán acordadas pola Xunta de Galicia, por proposta do Consello 
de Goberno  ou por propia iniciativa, co acordo do referido Consello e, en todo caso, logo do 
informe do Consello Social da universidade. 
 
5. Os institutos concertados son aqueles creados en colaboración con organismos públicos ou privados, 
mediante un convenio en que se establecerá unha estrutura  orgánica de relación coas entidades 
colaboradoras. 
 
6. Os convenios a que se fai referencia nos números anteriores deberán incluír cando menos as seguintes 
mencións: 
 
a. modalidades de cooperación económica e, no seu caso, técnica; 
b. estruturas mixtas de dirección, coordinación e avaliación; 
c. distribución da carga económica e, no seu caso, dos beneficios obtidos; 
d. formas de intercambio de persoal docente e investigador e, no seu caso, de administración e 
servizos; 
e. duración do convenio. 
 
Artigo 4. Funcións dos institutos universitarios de investigación3 
 
Son funcións dos institutos universitarios de investigación: 
 
a. a planificación e a execución de programas de investigación básica ou aplicada e, se for o 
caso, de creación artística 
b. a organización e o desenvolvemento de cursos especializados 
c. o asesoramento científico e técnico no ámbito da súa competencia 
d. a promoción e realización de contratos con persoas físicas, entidades públicas ou privadas, 
nacionais ou estranxeiras, de acordo coa legislación vixente, cos Estatutos e coa normativa 
propia da Universidade da Coruña 
e. calquera outra función que as leis e os Estatutos lles atribúan. 
 
 
 
 
2 Artigo 16 dos Estatutos da UDC. 
3 Artigo 15 dos Estatutos da UDC. 

4 
 
 
TÍTULO II 
CREACIÓN, MODIFICACIÓN E SUPRESIÓN4 
 
Artigo 5. Solicitude de creación e memorias xustificativas 
 
1. Sen prexuízo das funcións que o artigo 10 da Lei 6/2001, do 6 de decembro, de universidades, e a Lei 
6/2013, do 13 de xuño, , reguladora do sistema universitario de Galicia atribúen ao Consello Social, a 
proposta de creación dun instituto universitario poderá ser formulada ao Consello de Goberno da 
Universidade a través da vicerreitoría con competencias en materia de  investigación, por un centro, 
un departamento ou un grupo de profesores da Universidade da Coruña pertencentes a máis dunha 
área de coñecemento, e deberá ir acompañada dunha memoria científico-administrativa e dunha 
memoria económica. 
 
2. Na memoria científico-administrativa recolleranse, cando menos, os seguintes extremos: 
 
a. Denominación, finalidade e obxectivos do Instituto. 
 
b. Xustificación do interese da súa creación, que considerará en todo caso os seguintes 
aspectos: 
 
—  O interese científico-técnico, social e económico do Instituto e a súa incidencia na 
comunidade. 
—  O seu carácter multidisciplinar e/ou a súa especialización científica, detallando os 
servizos, os centros, os departamentos e as áreas de coñecemento afectados pola súa 
creación. 
—  A insuficiencia doutras estruturas universitarias para acadar os obxectivos previstos. 
O ámbito de actuación do Instituto deberá estar claramente identificado e 
diferenciado a respecto do dos departamentos, centros ou servizos afectados pola súa 
creación. 
 
c. Número, identificación e sinatura das persoas interesadas en seren membros do Instituto. O 
número non poderá ser inferior a doce doutores, que deberán estar inscritos no catálogo 
de investigación da UDC e  pertencer ás categorías de catedráticos de universidade, 
profesores titulares de universidade, catedráticos de escola universitaria, profesores 
titulares de escola universitaria ou  profesores contratados doutores, con dedicación a 
tempo completo e destino na UDC. Os propoñentes achegarán o seu Currrículo que 
demostre a súa orientación ao obxecto de investigación principal do Instituto, avalada 
pola concesión  durante os últimos tres anos de proxectos de investigación  con 
financiamento competitivo externo á UDC, ou convenios ou contratos con financiamento 
externo á UDC, e deberá estar en vigor cando menos un entre todos os propoñentes. 
Os investigadores promotores que formen parte dun grupo de investigación ou unidade de 
investigación do catálogo deben achegar a conformidade da persoa coordinadora do grupo ou 
unidade. En caso de que a investigación dun promotor fora avaliada, por parte dalgún 
organismo ou axencia externa á UDC, ao longo dos últimos cinco anos, deberá achegar o 
informe de avaliación do investigador ou do grupo ou unidade á que pertence. Ninguén  
poderá actuar como propoñente da creación dun instituto se xa for membro doutro. As 
persoas que, sen seren propoñentes, aceptaren ser membros do Instituto, achegarán tamén o 
seu Currrículo. Ninguén poderá achegar o seu Currrículo para a creación dun instituto se 
xa for membro doutro. 
 
d. Previsión das súas relacións de intercambio e de colaboración con outros centros e 
institucións. 
 
e. Programación plurianual de actividades. 
 
4 O artigo 17.1 dos Estatutos da UDC establece que a creación ou a supresión dun instituto se axustará ao recollido no 
artigo 12, que dispón que “a creación, modificación e supresión dos centros a que se refire o artigo anterior serán 
acordadas pola Xunta de Galicia, por proposta do Consello Social ou por propia iniciativa, co acordo do referido 
Consello e, en todo caso, logo do informe do Consello de Goberno da Universidade”. 

5 
 
 
f. Proxecto de regulamento de réxime interno do Instituto en que se estableza a denominación, 
o obxecto, o emprazamento, as normas básicas de funcionamento e a adopción de acordos, 
o réxime económico e a estrutura organizativa e de goberno. 
 
3. A memoria económica a tres anos que prevexa os ingresos e os custos de implantación e de 
mantemento. Incluirá, xunto coa desagregación pertinente, o seguinte: 
 
a. Os ingresos cos que vai financiarse o Instituto: contribucións da Universidade da Coruña, 
de entidades públicas e privadas, ingresos derivados de actividades propias, outros recursos. 
b. Os gastos previstos: gastos de persoal, gastos correntes, de infraestrutura, equipamento e 
outros gastos de investimento. 
 
Artigo 6. Informes preliminares 
 
1. A proposta de creación dun instituto universitario de investigación, acompañada das correspondentes 
memorias xustificativas, será enviada á vicerreitoría competente en materia de investigación, que a 
enviará aos centros, departamentos ou servizos afectados pola eventual creación do Instituto, á 
Asesoría Xurídica e á Xerencia, que poderán informar durante un prazo de dous meses. 
 
2. A Vicerreitoría someterá a proposta de creación do Instituto Universitario á información pública da 
comunidade universitaria. 
 
3. Se como consecuencia destes trámites resultar a presentación de informes contrarios á creación do 
Instituto ou se sinalar a conveniencia de introducir modificacións, a vicerreitoría dará traslado destas 
aos promotores do Instituto, para que aleguen o que estimaren pertinente. 
 
4. Á vista da información recibida, a Comisión de Investigación delegada do Consello de Goberno emitirá 
un informe, que poderá ser favorable ou contrario á creación do Instituto. Para a emisión do seu 
informe, a citada Comisión poderá formular as consultas que estimar pertinentes a persoas e entidades 
especializadas no ámbito previsto de actuación do Instituto. 
 
5. No caso de informe favorable da Comisión de Investigación, o expediente de creación elevarase ao 
Consello de Goberno para que estude a documentación dispoñible e, se así o estimar, traslade a 
proposta de creación ao Consello Social para que continúe a tramitación a través das demais instancias 
que recolle a lexislación vixente, até a súa aprobación final, se proceder, polo Goberno da Comunidade 
Autónoma de Galicia. 
 
6. O informe desfavorable da Comisión de Investigación, debidamente motivado, comunicaráselles aos 
propoñentes, que non poderán presentar unha nova proposta até que transcorrese un ano da anterior. 
 
Artigo  7.  Aspectos  que  se  deben  valorar  na  proposta  de  creación  de  institutos universitarios  de 
investigación 
 
A Comisión de Investigación, para a emisión do seu informe, valorará, cando menos, os seguintes aspectos da 
proposta de creación de institutos universitarios de investigación: 
 
a. Grao de autofinanciamento do Instituto e avaliación das necesidades de persoal, de locais e 
de equipamento, tendo en conta os recursos e os medios persoais e materiais existentes no 
momento da solicitude e os que serán necesarios para o acaído funcionamento do Instituto. 
 
b. Nivel científico-técnico, carácter interdisciplinar e especialización das actividades que vai 
desenvolver o Instituto. 
 
c. Posibilidade de levar a cabo tales actividades e de cumprir obxectivos semellantes a través 
doutras estruturas universitarias xa existentes, co fin de evitar a dispersión ou a duplicación 
dos recursos dispoñibles. 
  

6 
 
 
d. Grao de interferencia coas actividades e cos programas docentes e de investigación dos 
centros, departamentos e servizos xa existentes. 
 
e. Interese social e económico do Instituto á vista das características e esixencias científicas, 
tecnolóxicas, socioeconómicas e culturais da Comunidade Autónoma de Galicia. 
 
f. Currículo dos promotores do Instituto e informes de avaliación externa dos promotores ou 
dos grupos ou unidades ás que pertencen, sendo obxecto de especial valoración a concesión 
de sexenios e a participación en proxectos, convenios e/ou contratos de investigación 
con financiamento competitivo externo á UDC, así como a capacidade de manter 
relacións con outras entidades públicas ou privadas. 
 
g. Adecuación das liñas de investigación ás prioridades temáticas dos programas de 
investigación a Unión Europea, do Estado Español e da Comunidade Autónoma de Galicia.  
 
Artigo 8. Tramitación no caso de institutos adscritos 
 
1. As solicitudes de adscrición como institutos universitarios de investigación de institucións ou de 
centros de investigación de carácter público ou privado deberán ir acompañadas dunha memoria 
científico-administrativa e dunha memoria económica, nos termos recollidos no artigo 3, que inclúa 
ademais o proxecto de convenio de adscrición. 
 
2. As solicitudes de adscrición dun instituto seguirán os mesmos trámites e serán valoradas cos mesmos 
criterios que as propostas de creación. O expediente elevarase ao Consello de Goberno e ao Consello 
Social, continuando a tramitación a través das demais instancias que require a lexislación vixente. 
 
Artigo 9. Tramitación en caso de institutos interuniversitarios e concertados 
 
1. As solicitudes de creación ou de participación en institutos interuniversitarios ou concertados deberán 
ir acompañadas dunha memoria científico-administrativa e dunha memoria económica, nos termos 
recollidos no artigo 3, que inclúa ademais o proxecto de convenio entre as universidades ou as 
institucións públicas ou privadas promotoras. Canto ao número de persoas interesadas en seren 
membros, cando menos seis deben ser doutores pertencentes á UDC, nos termos sinalados no artigo 5, 
e o resto até cubrir o número mínimo esixido poderán pertencer ás universidades ou aos organismos 
públicos ou privados intervenientes. 
 
2. As solicitudes de creación ou de participación nun instituto interuniversitario ou concertado seguirán os 
mesmos trámites e serán valorados cos mesmos criterios que as propostas de creación dos demais 
institutos. O expediente trasladarase ao Consello de Goberno e ao Consello Social, continuando a 
tramitación a través das demais instancias que require a lexislación vixente. 
 
Artigo 10. Modificación, fusión e supresión 
 
1. A modificación  ou  a fusión dun  instituto  con  calquera  outra entidade ou  institución requirirá a 
elaboración dunha proposta que cumpra cos requisitos e co procedemento establecidos no artigo 5 
deste regulamento. 
 
2. O procedemento de supresión de institutos universitarios iniciarase por acordo do Consello de Goberno 
adoptado por algunha das seguintes causas: 
 
—  Por proposta do Consello do Instituto. 
—  Por ter cumprido os obxectivos ou fins inicialmente propostos. 
—  Por considerar que o Instituto Universitario de Investigación xa non é a forma máis 
axeitada para lle dar cumprimento aos obxectivos ou fins inicialmente propostos. 
—  Pola diminución do número de membros adscritos por debaixo do mínimo requirido para 
a súa creación que se manteña por tempo superior a un ano. 
—  Por non presentar a memoria anual durante dous anos consecutivos. 

7 
 
 
—  Pola falta de fontes de financiamento externo á UDC que resulten acaídas para o 
desenvolvemento do seu obxecto durante dous anos consecutivos, contados desde o 
remate do último proxecto, convenio ou contrato de investigación. 
 
—  Por non acadar os niveis de calidade mínimos esixibles nos procesos de avaliación.  
 
O  prazo  poderá  prorrogarse  até  seis  meses  se  as  solicitudes  presentadas  estiveren  pendentes  de 
resolución. 
 
3. Cando o Consello de Goberno considerar conveniente a modificación, a fusión ou supresión dun 
instituto universitario de investigación dará audiencia ao Consello do Instituto, salvo que o acordo 
estea motivado na primeira das causas recollidas no apartado 2 deste artigo, e trasladará a proposta, coa 
correspondente memoria xustificativa, ao Consello Social, que decidirá, se o considerar acaído, a 
continuación da tramitación a través das demais instancias requiridas na lexislación vixente. No caso de 
supresión a proposta conterá a información sobre os órganos da UDC que se farán cargo dos proxectos 
ou actividades que estean en curso que sexan responsabilidade do instituto a suprimir. 
 
4. No caso de institutos interuniversitarios, adscritos ou concertados a proposta de modificación ou 
supresión do Instituto esixirá a denuncia do convenio de creación por parte da UDC ou a modificación 
por acordo de todas as partes asinantes, acordada polo Consello de Goberno dando audiencia ao 
Consello do Instituto e logo do informe da Comisión de Investigación. O Consello de Goberno elevará 
a proposta, coa correspondente memoria xustificativa, ao Consello Social, o cal decidirá, se o 
considerar acaído, a continuación da tramitación a través das demais instancias requiridas na 
lexislación vixente. 
 
 
TÍTULO III 
ORGANIZACIÓN DOS INSTITUTOS UNIVERSITARIOS 
 
 
Artigo 11. Membros dos institutos universitarios de investigación 
 
1. Poden ser membros dos Institutos Universitarios de Investigación: 
 
a. Persoal docente e/ ou investigador da Universidade da Coruña, inscrito no catálogo de 
investigación da UDC, que se adscriba ao Instituto. Esta adscrición será por dous anos, 
renovándose tácitamente, agás renuncia da persoa interesada ou informe negativo do 
Consello do Instituto. 
 
b. Tratándose de institutos interuniversitarios, adscritos e concertados, investigadores doutros 
centros públicos ou privados de investigación que colaboren co Instituto en virtude do 
correspondente convenio e nas condicións que nel se establezan. 
c. Persoal investigador con cargo a convocatorias públicas nacionais ou autonómicas 
publicadas nos diarios oficiais, así como persoal bolseiro e contratado de investigación da 
UDC. 
 
d. Persoal de administración e servizos, que poderá ser do cadro de persoal da Universidade ou 
contratado para programas específicos de investigación. 
 
2. Ningún membro dos sinalados no apartado anterior poderá pertencer a máis dun Instituto Universitario 
aos efectos do establecido nas Seccións Segunda e Terceira deste Título III do presente regulamento, 
debendo optar, sempre a tales efectos, por aquel Instituto co que teña maior actividade ou afinidade. 
 
3. O número de membros non poderá ser inferior a doce doutores pertencentes ás categorías de 
catedráticos de universidade, profesores titulares de universidade, catedráticos de escola universitaria, 
profesores titulares de escola universitaria ou profesores contratados doutores, con dedicación a tempo 
completo e inscritos no catálogo de investigación da UDC. 
 

8 
 
 
4. Os institutos universitarios de investigación poderán contar con membros honorarios e membros 
asociados nomeados entre investigadores alleos á UDC que se destacaran polas súas investigacións nas 
materias encadradas no ámbito de actuación do Instituto. Estes membros honorarios  e asociados serán 
nomeados polo reitor por proposta do Consello do Instituto. Non contarán para o número mínimo de 
membros establecido no número 3 deste artigo e non serán membros do Consello do Instituto.  Os 
membros honorarios serán personalidades de recoñecido prestixio internacional.  
 
Artigo 12. Procedemento de incorporación de membros 
 
A incorporación de membros aos institutos universitarios de investigación realizarase conforme ao 
seguinte procedemento: 
 
a. A solicitude deberá ser dirixida ao/á Director/a do Instituto, que lle dará traslado no 
prazo máximo dun mes ao Consello de instituto para que informe. Os investigadores que 
formen parte dun grupo de investigación ou unidade de investigación do catálogo deben 
achegar a conformidade da persoa coordinadora do grupo ou unidade. 
 
b. O informe motivado do Consello de Instituto será trasladado no prazo máximo de quince 
días á vicerreitoría competente en materia de investigación.Tanto o informe positivo como 
o negativo deberán motivarse suficientemente. A ausencia de informe no prazo 
sinalado entenderase como informe positivo. 
 
c. A vicerreitoría resolverá no prazo máximo dun mes. A resolución do/a vicerreitor/a de 
Investigación poderase recorrer en vía administrativa e perante a xurisdición contencioso-
administrativa. 
 
d. A Secretaría Xeral da Universidade xestionará un rexistro en que figuren os membros 
de cada instituto. É responsabilidade do/a secretario/a de cada Instituto manter 
actualizada a información do rexistro. 
 
Ademais, as unidades de investigación e os grupos de investigación do catálogo poderán estar adscritos a un 
instituto de investigación, segundo contempla o regulamento para o recoñecemento de grupos de investigación 
da UDC. Para iso é preciso que a persoa coordinadora ou a maioría das persoas integrantes do grupo ou 
unidade sexan membros do instituto. Un grupo ou unidade non poderá estar adscrito a mais dun instituto nin a 
un instituto e a un departamento simultaneamente. 
 
Artigo 13. Regulamento interno de funcionamento 
 
Os institutos  universitarios  de investigación disporán dun regulamento  interno  que  será aprobado  polo 
Consello de Goberno da Universidade da Coruña, por proposta do Consello do Instituto. 
 
 
SECCIÓN PRIMEIRA 
DO GOBERNO E DIRECCIÓN DOS INSTITUTOS UNIVERSITARIOS DE INVESTIGACIÓN 
 
 
Artigo 14. Órganos dos institutos universitarios 
 
1. Os órganos unipersoais de goberno e de dirección do Instituto Universitario de Investigación son o/a 
director/a e o/a secretario/a. 
 
2. O órgano colexiado é o Consello do Instituto. 
 
3. Os institutos interuniversitarios, adscritos ou concertados poderanse dotar doutros órganos de goberno, 
colexiados ou unipersoais, tal e como se recolla no correspondente convenio. A estrutura deberá 
aproximarse no posible á dos institutos propios. 
 
 

9 
 
 
SECCIÓN SEGUNDA 
DO CONSELLO DO INSTITUTO 
 
Artigo 15. Composición do consello do instituto 
 
1. Atendendo ao establecido no artigo 11, o consello do instituto comporase: 
 
a. Do/a director/a, que o presidirá e o convocará, e do/a secretario/a. 
b. De todos os profesores  funcionarios  dos corpos docentes  universitarios  e de todas  as 
categorías de persoal docente e investigador contratado, tal e como se conteñen no artigo 
69.2 e 3 dos Estatutos da UDC, que sexan membros do Instituto. 
 
c. Unha representación do persoal investigador membro do Instituto con cargo a convocatorias 
oficiais e do persoal bolseiro e contratado de investigación da UDC, equivalente ao 24% do 
número total de membros do Consello. 
 
d. Unha representación do persoal de administración e servizos adscrito ao Instituto, 
equivalente ao 5% do número total de membros do Consello. 
 
2. As persoas representantes no Consello do Instituto serán elixidas por un período de dous anos. 
 
3. A determinación do número de representantes que corresponde aos sectores de membros non natos será 
realizada pola Secretaría Xeral coa aprobación do censo definitivo, seguindo as proporcións sinaladas 
neste artigo. 
 
4. En caso de cesamento de representantes, no prazo máximo dun mes o/a director/a do instituto cubrirá 
os postos cos candidatos que no último proceso electoral desenvolvido obtivesen un maior número de 
votos en cada sector sen acadaren representación. Se os non houber, os postos serán cubertos no 
seguinte proceso electoral, tras a expiración do mandato do consello de instituto, salvo que o número 
de novos postos para cubrir sexa superior á metade do número total de representantes de cada sector, en 
cuxo caso terán que se convocar eleccións parciais. O mandato dos representantes que así accedan ao 
Consello do Instituto non durará máis que o tempo de mandato que reste aos demais representantes. 
 
5. En caso de incumprimento inxustificado desta obriga polo/a director/a do instituto calquera persoa 
interesada poderá solicitar a intervención da Secretaría Xeral, que suplirá a actuación do/a director/a. 
 
Artigo 16. Da elección dos membros do Consello 
 
Tendo en conta o establecido no artigo 11, a elección dos representantes dos distintos sectores no Consello do 
Instituto realizarase mediante sufraxio universal, libre, igual, directo e secreto entre os colectivos 
correspondentes que pertenzan ao Instituto, segundo as normas electorais que para tal fin aprobará o Consello 
de Goberno. 
 
Artigo 17. Funcións do Consello do Instituto 
 
Son funcións do Consello do Instituto: 
 
a. Coñecer e, de ser o caso, aprobar a proposta do orzamento anual do Instituto. 
 
b. Coñecer e, de ser o caso, aprobar a memoria anual de actividades que será enviada á 
Reitoría. 
 
c. Propor a estrutura do Instituto. 
 
d. Informar sobre as solicitudes de adscrición dos membros do PDI. 
 
e. Coñecer e, se for o caso, aprobar a solicitude dos convenios e/ou contratos de investigación 
e docencia do Instituto, así como a sinatura destes. 

10 
 
 
 
f. Responsabilizarse dos procedementos de avaliación do alumnado no caso de ter docencia. 
g. Propor ao Consello de Goberno a designación do director/a do Instituto elixido consonte o 
disposto neste regulamento, para o seu nomeamento polo/a reitor/a, así como a súa 
revogación. 
 
h. Asesorar o/a director/a do Instituto. 
 
i. Trasladar ao reitor as propostas de nomeamento dos membros honorarios que o axuden a 
cumprir os planos concretos de investigación. Este nomeamento será por dous anos, 
renovándose tacitamente, agás informe negativo do Consello do Instituto. 
 
j. Elaborar a proposta de regulamento de réxime interno, así como as súas modificacións, para 
a súa aprobación polo Consello de Goberno. 
 
 
SECCIÓN TERCEIRA 
DOS ÓRGANOS UNIPERSOAIS DE GOBERNO DO INSTITUTO 
 
 
Artigo 18. Do/a director/a do Instituto 
 
1. O/a director/a do Instituto Universitario de Investigación ten a representación deste e exerce a súa 
xestión ordinaria. 
 
2. O convenio de creación ou adscrición dos institutos interuniversitarios, adscritos e concertados 
establecerá o procedemento de elección do/a director/a do instituto. En caso de omisión aplicarase o 
previsto neste regulamento para a elección e o nomeamento do/a director/a dos institutos propios da 
UDC. 
 
3. Os/as directores/as dos institutos propios da Universidade da Coruña serán nomeados/as polo/a reitor/a 
por proposta do Consello de Goberno. A duración do seu mandato será de catro anos sendo 
reelixible  por unha soa vez consecutiva. 
 
Artigo 19. Realización de eleccións a director/a de Instituto 
 
Son causas de cesamento que dan lugar á convocatoria de eleccións a director/a de instituto as seguintes: 
 
a. A expiración do límite establecido para o seu mandato. 
b. A perda da condición de elixible do/a director/a. 
c. O cesamento por petición propia. 
d. A moción de censura presentada por, cando menos, un terzo dos membros do Consello, con 
proposta de candidato alternativo, e aprobada por maioría absoluta. En caso de non obter 
esa maioría as persoas propoñentes non poderán presentar outra durante o mesmo mandato. 
 
Artigo 20. Electores 
 
Nas eleccións a director/a de Instituto son electores todos os membros do Consello do Instituto. 
 
Artigo 21. Elixibles 
 
1. Nas eleccións a director/a de Instituto son elixibles os membros do Consello que sexan profesores 
doutores pertencentes aos corpos docentes universitarios que foren proclamados candidatos de forma 
definitiva. 
2. A pesar do disposto no parágrafo anterior, poderán ser elixibles nas eleccións a director/a de Instituto 
os profesores contratados doutores, nos seguintes supostos: 

11 
 
 
 
a. Cando ningún profesor doutor dos corpos docentes universitarios for proclamado candidato. 
 
b. Cando existindo candidatos  profesores  doutores  pertencentes   aos  corpos  docentes  
universitarios ningún deles obtivese os votos da maioría absoluta dos membros do consello 
de instituto. Neste suposto, os profesores contratados doutores así proclamados candidatos 
só poderán resultar elixidos directores de instituto cando obtiveren, en segunda volta, o 
maior número de votos, que ademais deberá ser superior ao número de votos acadado polo 
profesor doutor dos corpos docentes universitarios máis votado primeira volta. 
 
Artigo 22. Modo de se realizar o Consello de Instituto para a elección de director/a 
 
1. O Consello do Instituto reunirase en sesión extraordinaria na data sinalada na convocatoria, e será 
presidida polo/a director/a en funcións, salvo que se presente como candidato/a, en cuxo caso será 
substituído/a polo membro de máis categoría e antigüidade na Universidade da Coruña presente no 
consello. 
 
O/a presidente/a concederá un espazo de quince minutos a cada candidato/a para expor perante o 
Consello o seu programa e, a continuación, noutros quince minutos, responder as preguntas que lle 
formularen os membros do Consello. Finalizadas as intervencións procederase á votación que será 
nominal e secreta. 
 
2. Nesta sesión actuará como secretario a persoa que o for do instituto, salvo que se presente como 
candidato, en cuxo caso será substituído polo membro presente que designe o/a presidente/a. 
 
Artigo 23. Proclamación de candidato/a electo/a 
 
1. Será proclamado/a candidato/a electo/a quen en primeira volta obtiver o voto da maioría absoluta dos 
membros do Consello. 
 
2. No caso de non haber ningún/a candidato/a que obteña a maioría absoluta, procederase a unha segunda 
votación, en que resultará elixido/a o/a candidato/a que obtiver un maior número de votos, agás no caso 
de que se trate de profesoras/es contratadas/os doutoras/es, que deberán obter, ademais, un número de 
votos superior ao acadado en primeira volta polo profesor doutor dos corpos docentes universitarios 
máis votado, producíndose a votación nunha nova sesión extraordinaria do Consello tras a 
proclamación definitiva dos novos candidatos. 
 
Artigo 24. Funcións do/a director/a do Instituto 
 
Son funcións do/a director/a do instituto as seguintes: 
 
a. Convocar e presidir o Consello do Instituto, que deberá reunirse como mínimo unha vez ao 
ano. 
 
b. Executar os acordos adoptados polo Consello do Instituto e velar polo seu cumprimento. 
 
c. Organizar e coordinar, de conformidade co Consello, os medios persoais e materiais de que 
se dispoña para que se cumpran os obxectivos do Instituto. 
 
d. Elaborar o proxecto de orzamento e autorizar os gastos dentro das previsións deste. 
 
e. Presentar ao Consello a memoria anual das actividades desenvolvidas polo Instituto. 
 
f. Propor ao reitor de entre o persoal docente e/ou investigador do Instituto con dedicación a 
tempo completo na Universidade da Coruña o nomeamento e o cesamento do/a secretario/a. 
 
g. Todas aquelas tarefas que non estean expresamente atribuídas a outros órganos de goberno. 
 

12 
 
 
Artigo 25. Das funcións do/a secretario/a do Instituto 
 
Son funcións do/a secretario/a de Instituto: 
 
a. Redactar a acta das sesións do Consello. 
 
b. Expedir as certificacións que lle correspondan e tramitar as respostas. 
 
c. Coidar o arquivo e a documentación do Instituto. 
 
d. Auxiliar o/a director/a do Instituto no desempeño do seu cargo. 
 
e. Exercer, por delegación do/a director/a, a coordinación do persoal adscrito ou contratado de 
administración e servizos do Instituto. 
 
 
SECCIÓN CUARTA: DO RÉXIME ECONÓMICO 
 
 
Artigo 26. Réxime económico 
 
1. Os institutos propios da Universidade da Coruña terán o seu orzamento integrado no orzamento xeral 
da Universidade, e a súa xestión económica e patrimonial rexerase polas normas xerais ou específicas 
que estableza a Universidade. 
 
2. Os institutos propios deberán financiarse prioritariamente mediante contribucións das entidades 
públicas e privadas coas que asinen proxectos, contratos e/ ou convenios. A UDC achegará as 
cantidades que correspondan pola produción científica dos membros que así o solicitaren, así como un 
mínimo para gastos de representación, material inventariable e material funxible. 
 
3. O financiamento e o réxime económico dos institutos interuniversitarios, adscritos e concertados será o 
establecido no convenio correspondente. 
 
 
TÍTULO IV 
SEGUIMENTO E CONTROL DOS INSTITUTOS UNIVERSITARIOS 
 
 
Artigo 27. Memoria anual de actividades 
 
1. A partir do primeiro ano de funcionamento, e durante o mes de xuño, cada instituto presentará na 
vicerreitoría con competencias en materia de  Investigación unha memoria anual de actividades, na 
que se recollan os membros do Instituto, as actividades desenvolvidas,  os proxectos,  convenios e  
contratos financiados, as publicacións e traballos científicos levados a cabo e os ingresos e gastos 
efectuados durante o ano anterior. A citada memoria será examinada pola Comisión de 
Investigación, que a avaliará positiva ou negativamente segundo proceder, e dará conta disto ao 
Consello de Goberno. Aos efectos desta memoria, só computarán os méritos nos que o instituto estea 
explicitamente citado segundo o acordo do Consello de Goberno de 27 de febre iro de 2014 sobre 
directrices e recomendacións de filiación insti tucional para as publicacións de investigadores da UDC. 
Isto só será aplicación para os méritos aportados correspondentes a anos posteriores ao de aprobación 
da reforma deste regulamento. 
 
2. Cada catro anos o s institutos serán avaliados por unh a entidade externa á Universidade da Coruña . O 
período a avaliar comprenderá os cinco anos anteriores ao ano no que se realice a avaliación. Con tal fin 
o instituto deberá aportar, no mes de xuño do ano en que se deba realizar a aval iación, unha memoria 
coa súa actividade de investigación no último quinquenio. Ademais, en caso de ser membros do instituto 
investigadores individuais do catálogo ou ben grupos ou unidades de investigación que se someteran a 
avaliación externa durante os últimos cinco anos. Os correspondentes informes de avaliación serán tidos

13 
 
 
en conta no proceso de avaliación do instituto. Aos efectos desta avaliación, só computarán os méritos 
nos que o instituto estea expl icitamente citado segundo o acordo do Consello de Goberno de 27 de 
febreiro de 2014 sobre directrices e recomendacións de filiación institucional para as publicacións de 
investigadores da UDC. Isto só será de aplicación para os méritos aportados correspondentes a anos 
posteriores ao de aprobación da reforma deste regulamento. 
 
3. Se a avaliación for negativa, o instituto deberá presentar, nun prazo de 3 meses, un plan de mellora, e 
someterse a unha segunda avaliación ao seguinte ano. De reiterarse a avaliación negativa, aplicarase o 
recollido no artigo 10 sobre a supresión dos institutos. 
 
4. Nos casos en que os institutos, pola s úa natureza, teñan que acreditar a s úa calidade investigadora 
mediante procedementos de avaliación externos, distintos dos habituais propostos pola UDC, 
realizados por in stitucións relevantes dende o punto de vista científico a nivel estatal ou europeo, o 
Consello de Goberno poderá considerar suficientes eses procedementos aos efectos da avaliación 
plurianual citada nos apartados precedentes. 
 
DISPOSICIÓN ADICIONAL. Institutos universitarios de investigación actualmente existentes 
 
1. . Aqueles institutos, xa existentes no momento de aprobación da reforma de este regulamento, que non 
foran sometidos a avaliación plurianual externa previa, deberán aportar a documentación para someterse 
a avaliación non mais tarde do 15 de outubro de 2015, segundo o artigo 27.3.  
 
2. Cando o Consello de Goberno considere acaída a supresión dun instituto universitario de investigación 
dará audiencia ao Consello do Instituto ou, non existindo, ao/á Director/a do Instituto, e elevará a 
proposta, coa correspondente memoria xustificativa, ao consello social, de acordo coa normativa de 
aplicación. 
 
DISPOSICIÓNS FINAIS 
 
1. Corresponderá ao/á vicerreitor/a de Investigación da Universidade da Coruña a facultade de interpretar 
o presente regulamento e ditar as pertinentes normas aclaratorias. 
 
2. Aplicarase supletoriamente o regulamento electoral xeral en todo o que non estea contemplado no 
presente regulamento a propósito das eleccións aos órganos colexiados e unipersoais do Instituto. 
 
ANEXO. Institutos universitarios de investigación actualmente existentes creados ao abeiro do artigo 10 
da LOU 
 
Instituto de Investigación Biomédica de A Coruña (INIBIC) - concertado 
Instituto Universitario de Ciencias da Saúde - concertado 
Instituto Universitario de Estudos Europeos “Salvador de Madariaga” - propio  
Instituto Universitario de Estudos Irlandeses “Amergin” - propio 
Instituto Universitario de Estudos Marítimos – concertado  
Instituto Universitario de Medio Ambiente - propio 
Instituto Universitario de Xeoloxía “Isidro Parga Pondal” - concertado 
 
DILIXENCIA para facer constar que o presente __documento___   
composto de 13 páxina/s numerada/s e selada/s, __ foi 
aprobado________ polo Consello de Goberno na súa sesión de data 
__ 28 de maio de 201 5 
O secretario xeral 
 
 
 
 
Asdo. Carlos Amoedo Souto 