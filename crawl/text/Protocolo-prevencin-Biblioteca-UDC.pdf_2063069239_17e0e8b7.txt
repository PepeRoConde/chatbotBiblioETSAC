PROTOCOLO DE SEGURIDADE ESTABLECIDO NA BIBLIOTECA UNIVERSITARIA  
As medidas que aquí sinalamos buscan xerar confianza entre as persoas usuarias para que a 
biblioteca sexa vista como un espazo seguro. Para isto é necesaria a implicación de toda a 
comunidade universitaria. 
En todos os servizos recoméndase a solicitude de cita previa, e en todo momento é obrigatorio 
o uso de máscaras. 
Os servizos presenciais que se prestarán coa entrada na nova normalidade realizaranse en 
todos os puntos de servizo, atendendo ás limitacións de horario e aforo que corresponda en 
cada un. Consulte aquí a situación de cada biblioteca.  
No acceso ás bibliotecas colocarase un cartel informativo coa a capacidade de cada sala, as 
recomendacións para o uso das instalacións, o mantemento da distancia física, o uso de 
máscaras, o lavado de mans, etc.  
NORMAS DE PREVENCION 
Atención ao público 
Garantirase que a atención se realice gardando sempre a distancia mínima de 1,5 metros. 
Estableceranse circuitos de entrada e saída sinalizados con balizas, cintas, sinais no chan ou 
cordóns.  Respectaranse sempre as indicacións do persoal da biblioteca.  
En todo momento é obrigatorio o uso de máscaras. 
Disporase de dispensadores de xel hidroalcohólico para as persoas usuarias na entrada da 
biblioteca, nos mostradores e nos opacs de uso público.  
Colocarase unha papeleira con tapa e apertura con pedal para máscaras, luvas e panos 
desbotables. 
A persoa ou persoas que atendan ao público protexeranse, preferentemente, mediante a 
colocación de anteparos de metacrilato ou similares. No seu defecto establecerase o sistema 
necesario para garantir a separación mínima de 1,5 metros, por medio de sinalización 
horizontal ou instalación de barreiras físicas de separación.  
O persoal contará nos espazos de traballo con xel hidroalcohólico e deberá lavar 
frecuentemente as mans. 
Postos de traballo 
Garantirase o mantemento da distancia de seguridade de 1,5 metros. Cando isto non sexa 
posible, deberán colocarse anteparos, biombos ou establecer quendas. 
Distribuiranse máscaras para o persoal. 
O persoal disporá de equipamento e material propio. No caso de que sexa compartido 
garantirase a limpeza entre quendas. Se o uso é compartido nunha mesma quenda dotarase 
dun equipo de desinfección. Para o persoal da biblioteca que comparte posto de traballo en 

dúas quendas, establecerase un protocolo de limpeza e desinfección no cambio de quenda por 
parte do servizo de limpeza. 
O material de uso común (libros, teléfono, grampadoras, tixeiras...) desinfectarase tras cada 
uso.  
Realizarase polo menos unha ventilación manual diaria dos espazos de traballo.  
Mostradores de préstamo 
Na zona de atención ao público as marcas no chan indicarán a distancia mínima de seguridade 
entre o mostrador e as persoas usuarias, que terán á súa disposición dispensadores de xel, 
panos dun só uso e papeleiras con tapa e pedal. 
Contará cun anteparo de separación sempre que non se poida garantir os 1,5 m de separación. 
Sinalizarase o chan cunha liña de espera que non debe ser traspasada ata que ao usuario lle 
toque a súa quenda. 
Recoméndase que na zona de préstamo, salas e depósitos só se atope unha persoa. De non ser 
posible, manterase a debida distancia entre elas. 
Andeis 
Non se permite o contacto directo dos usuarios cos andeis onde se atopen os libros e revistas. 
Pecharase aos usuarios o acceso directo aos andeis con fondos bibliográficos mediante postes 
con cinta retráctil ou outras medidas similares. 
O persoal da biblioteca  realizará a busca dos fondos. 
Equipamento de uso público. 
O uso dos medios tecnolóxicos poderá realizarse sempre que se respecten as medidas de 
seguridade relativas á distancia e que despois de cada uso os elementos se desinfecten. Para 
iso contarase cun equipo de desinfección. Esixirase a limpeza de mans antes e despois de cada 
uso. 
Procederase á limpeza e desinfección dos equipos por parte do servizo de limpeza, polo menos 
no cambio de quenda e ao peche da biblioteca, ou antes da sua apertura. 
SERVIZOS DA BIBLIOTECA 
Consulta en sala.  
Terán preferencia na asignación de postos os membros da Universidade de Coruña e os seus 
usuarios externos, así como o alumnado da Universidade de Santiago de Compostela e da 
Universidade de Vigo. As persoas usuarias deberán identificarse cando cheguen á biblioteca e 
tamén informar da súa saída.  

As obras serán solicitadas polas persoas usuarias e proporcionadas polo persoal da biblioteca. 
Unha vez consultadas, depositaranse nun lugar apartado durante polo menos durante 72 
horas. 
Sinalizaranse os postos de lectura habilitados que estarán separados polo menos por 1,5 
metros de distanciamento. Nunca haberá unha persoa fronte a outra (sempre en diagonal) e 
esta distribución daranos a capacidade máxima da sala. 
Sempre que sexa posible, eliminarase o posto de lectura que non se vaia utilizar mediante a 
supresión da cadeira para evitar así a súa posible infección. 
Cada biblioteca establecerá un sistema que asegure que un posto, ocupado durante a xornada 
por unha persoa, non poida ser utilizado por outra ata que se proceda a súa limpeza e 
desinfección. 
Procederase á limpeza e desinfección do postos de lectura por parte do servizo de limpeza, 
polo menos no cambio de quenda e ao peche da biblioteca, ou antes da sua apertura. 
Servizo de préstamo e devolución 
Tanto o préstamo como a devolución de exemplares realizarase en condicións que salvagarden 
a seguridade do persoal e as persoas usuarias. 
O préstamo dos libros e outros materiais nas bibliotecas farase con reserva anticipada e cita 
previa. 
Para levar documentos en préstamo é necesario facer unha  reserva previa dos 
exemplares no catálogo, xa que o usuario non poderá acceder directamente á 
colección. Unha vez que estean dispoñibles  a persoa solicitante recibirá un aviso e a 
continuación terá que solicitar unha cita previa na biblioteca.  
Estará dispoñible o servizo de préstamo de portátiles, que serán desinfectados despois 
de cada uso. 
O servizo de préstamo intercentros terá as mesmas condicións. 
As bibliotecas habilitarán algún espazo, unha mesa,  un carro ou caixa por exemplo, 
para que os usuarios poidan depositar os libros que precisen devolver. 
A todos os materiais  que sexan devoltos  aplicaráselles un período de corentena de 72 
horas, quedarán depositados nunha zona específica da biblioteca habilitada para este 
fin, e so poderán volver a consultarse ou prestarse transcorrido este tempo. 
Actividades colectivas.  
Poderán desenvolverse actividades culturais sempre que exista unha distancia social de polo 
menos 1,5 metros entre os asistentes.  
Salas de traballo en grupo.  

Abriranse sempre cun aforo limitado e unha distancia mínima de 1.5 metros entre as persoas.  
Formación 
Procurarase que todas as acción formativas programadas polas bibliotecas da UDC se 
desenvolvan nunha contorna virtual mediante as ferramentas informáticas que estean 
dispoñibles. 
Información e referencia 
O servizo de información bibliográfica e referencia darase preferentemente en liña mediante 
formularios habilitados na páxina web ou ben a través de Teams. Poderán ofrecerse consultas 
presenciais con cita previa, que habilitará cada biblioteca xunto coa cita para préstamos e 
consulta e estudo en sala. 
Estes servizos presenciais complementaranse con servizos virtuais que estarán dispoñibles 
para toda a comunidade universitaria: 
• Adquisición de libros e revistas en formato electrónico, sobre todo daqueles títulos 
referenciados na bibliografía recomendada. 
• Préstamos virtuais posibles pola suscrición a plataformas de libros electrónicos 
(Xebook). 
• Información xeral, información bibliográfica e referencial en liña. Apoio á investigación 
a través de formularios virtuais. 
• Recollida de solicitudes de compra a través de formularios virtuais. 
• Cursos de formación virtuais, sempre que sexa posible, integrados na plataforma 
docente. 
• Produción de materiais formativos como guías de materia, vídeos... que se publicarán 
na páxina web e difundiranse nas redes sociais. 
• Dixitalización de capítulos de libros e artigos de revistas sempre que non se supere o 
10% do total da obra, que se poderán integrar na plataforma docente. 
 